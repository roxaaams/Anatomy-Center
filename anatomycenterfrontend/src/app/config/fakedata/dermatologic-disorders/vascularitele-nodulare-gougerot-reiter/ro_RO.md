
#   Vascular nodulare Gougerot Reiter
Vascularitele nodulare Gougerot-Reiter sunt afectiuni inflamatorii la nivelul vaselor mici. Pot aparea la orice varsta, atat la femei cat si la barbati.

Semne si simptome

Manifestarile clinice constau in principal in noduli dermici, cu diametrul de cativa milimetri, de culoare rosie-violacee sau purpurici, localizati frecvent la nivelul gambelor si, mai rar, pe coapse, antebrate, abdomen. Rareori eruptia se poate generaliza.

Leziunile pot fi pruriginoase si mai rar dureroase. Starea generala, de obicei, nu este afectata dar, uneori, se poate asocia febra, cefalee, dureri articulare, simptome gastro-intestinale.

In formele acute, purpurice, hemoragice sau necrotice, leziunile pot fi extensive si severe, afectand in primul rand picioarele, dar si bratele, fesele si coapsele. Apar vezicule si bule cu continut sanguin, ce dau nastere la zone necrotice (de distructie tisulara), care incep sa se remita in 2-3 saptamani.

In formele mai severe, nodulii se pot necroza , vindecandu-se foarte greu, cu cicatrice atrofice.

Vezi lectie
Tratamentul consta in:

•  inactivarea focarului infectios (ex. abcese dentare cronice etc.)

•  corticoterapie sistemica (ex. prednison), utila mai ales in formele acute, progresive de boala

•  antiinflamatorii nesteroidiene (indometacin)

•  colchicina

•  sulfone (Dapsona)

•  antihistaminice

Ca tratament adjuvant se recomanda troficele vasculare, vitaminele. Se mai recomanda repausul la pat in formele acute de boala, evitarea ortostatismului prelungit si a frigului.
