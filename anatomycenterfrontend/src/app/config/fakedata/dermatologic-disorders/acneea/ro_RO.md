
# Acneea
cneea este o afectiune cutanata comuna caracterizata prin aparitia cosurilor pe fata, piept si spate. Acestea se dezvolta atunci cand porii de la nivelul pielii sunt umpluti cu sebum, celule cutanate moarte si bacterii. Acneea vulgaris, termenul medical pentru acneea obisnuita, este cea mai frecventa afectiune cutanata. Desi poate apare la orice varsta, debuteaza de obicei in perioada de pubertate si se inrautateste in cursul adolescentei. Aproximativ 85% dintre persoane sunt afectate de acnee intre varstele de 12-25 ani.

Glandele sebacee se gasesc in tesutul subcutanat. Ele produc o substanta uleioasa numita sebum, umidificatorul natural al pielii. Aceste glande si foliculii pilosi in care sunt situate se numesc foliculi sebacei. Foliculii se deschid la suprafata pielii prin intermediul porilor. In perioada de pubertate, cresterea nivelelor de hormoni androgeni (hormoni masculini) determina producerea unei cantitati crescute de sebum. Cand sebumul in exces se combina cu celulele cutanate moarte se formeaza un dop dur (comedon), care blocheaza porii, producandu-se astfel acneea.

Acneea poate fi clasificata ca: acnee neinflamatorie/retentionala (reprezentata prin comedoane), acnee inflamatorie (caracterizata in principal prin papule si pustule, si noduli si chisturi), acnee mixta (care prezinta toate tipurile de leziuni enumerate), si acnee postinflamatorie (cicatriciala).

Acneea neinflamatorie este caracterizata prin doua tipuri de comedoane - inchise (puncte negre) si deschise (puncte albe).

Acnee inflamatorie rezulta dupa ce foliculul obturat este invadat de bacteria Propionibacterium acnes, bacterie ce face parte din flora normala a pielii.

Un cos se formeaza atunci cand foliculul lezat slabeste si plesneste, eliberand sebuumul, bacteriile, celulele moarte, si leucocitele in tesutul inconjurator. Cosurile inflamate localizate la suprafata pielii se numesc papule, iar cele situate mai in profunzime se numesc pustule.Cel mai sever tip de acnee inflamatorie se caracterizeaza prin prezenta unor leziuni chistice (saci inchisi) si nodulare (proeminente dure).

Leziunile cicatriciale apar atunci cand sunt formate celule cutanate noi pentru a le inlocui pe cele lezate.

Cele mai frecvente zone de aparitie ale acneei sunt fata, pieptul, umerii, spatele, deoarece in aceste regiuni ale corpului se gasesc majoritatea foliculilor sebacei.

Cauzele nu sunt cunoscute in totalitate. Printre factorii de risc care contribuie la aparitia leziunilor acneice se numara:

Varsta. Datorita modificarilor hormonale care apar in pubertate, adolescentii sunt mult mai predispusi la aparitia acneei.

Sexul. Baietii prezinta tipuri mai severe de acnee si sunt afectati mai frecvent decat fetele.
<figure class="left"><img src='http://www.infopentrutine.ro/wp-content/uploads/2016/03/acnee.jpg' /></figure>

Diverse afectiuni. Tulburarile hormonale pot complica acneea la fete.

Ereditatea (factori genetici). Persoanele cu un istoric familial de acnee prezinta o susceptibilitate mai crescuta la aceasta boala.

Modificarile hormonale. Acneea se poate intensifica inainte de menstruatie, in cursul sarcinii si la menopauza.

Alimentatia. Nu se cunosc alimente care sa provoace aparitia acneei, insa exista mancaruri care pot cauza intensificarea sa.

Medicamente. Acneea poate aparea ca un efect secundar ala anumitor medicamente, precum tranchilizate, antidepresante, antibiotice, contraceptive orale si steroizii anabolici.

Igiena personala. Folosirea spunurilor abrazive, frecatul intens sau "spartul" cosurilor inrautatesc acneea.

Produse cosmetice. Produsele de machiaj pe baza de uleiuri, si spray-urile de par intensifica manifestarile acneei.

Conditiile de mediu. Expunerea la uleiuri si grasimi, aerul poluat si transpiratiile cauzate de vremea calda agraveaza acneea.

Stresul. Stresul emotional poate contribui la aparitia acneei.

<figure class="left"><img src='' /></figure>
Tratamentul acneei vulgare se bazeaza, de la caz la caz, pe unul sau mai multe din urmatoarele mijloace:

1. Igiena corespunzatoare. Majoritatea adolescentilor au forme usoare de acnee, care pot raspunde excelent la o corecta ingrijire a tenului. Chiar daca acneea nu este nicidecum datorata lipsei de igiena, persoana afectata trebuie sa inteleaga ca prezenta bolii impune o igiena riguroasa.

Sunt contraindicate:

•  traumatizarea leziunilor (stoarcerea cosurilor), care risca sa conduca la aparitia de cicatrice

•  aplicarea de unguente sau creme grase pe zonele afectate

•  folosirea unor produse de curatire a pielii care contin substante comedogene

2. Tratamentul local poate fi suficient in multe cazuri de acnee polimorfa juvenila. In general se prefera aplicatiile topice sub forma de lotiuni, mixturi, pudre sau geluri. In ultima vreme in tratamentul local al acneei vulgare se folosesc in special:

•  vitamina A acida si alte substante cu efecte similare. Tretinoinul (preparate comerciale: Airol Roche, Retin-A) si, mai recent, adaptalenul si tezarotenul au efecte comedolitice, dar si antiinflamatoare. Se aplica o data pe zi, seara.

•  benzoil peroxid. Are efect antimicrobian, antiinflamator si slab comedolitic. Poate fi util in orice tip de acnee si este folosit frecvent in asocieri, mai ales cu eritromicina, dar si cu zinc, imidazoli (Acnidazil) s.a.

•  antibiotice. Se adreseaza in special cazurilor de acnee inflamatorie papulo-pustuloasa. Cele mai folosite sunt preparatele cu eritromicina si cele cu clindamicina.

•  metronidazol - lotiune, gel si pudra.

•  alte topice carora li se atribuie efecte antiacneice sunt cele cu ketoconazol (Nizoral), acid azelaic (Skinoren),a zinc, nicotinamida s.a.

3. Tratamentul sistemic se adreseaza, de la caz la caz, uneia sau mai multora din factorii cauzatori. El este necesar in formele moderate/severe de acnee. Se administreaza perioade indelungate de timp (cel putin 4 luni) si nu este lipsit de posibile efecte adverse (daca nu se iau masuri de prevenire corespunzatoare), astfel incat indicatiile sale sunt de competenta specialistului dermatolog. Alegerea se poate face intre:

•  antibiotice de tip cicline. Constituie indicatia de electie in acneele inflamatorii papulo-pustuloase, actionand asupra bacteriilor si avand efect antiinflamator. Pot fi folosite: tetraciclina, doxiciclina sau minociclina. Tratamentul se mentine timp de 4-6 luni si, la femei, trebuie insotit de masuri de contraceptie. Desi efectele adverse sunt posibile (candidoze, diaree, cefalee, hiperpigmentari, fotodermatite), tratamentul este de regula bine suportat.

•  tratamentul hormonal. Este de preferat la femeile cu acnee care doresc in acelasi timp si contraceptie orala. Efectul consta in scaderea secretiei de sebum. Se recomanda in special asocierile de etinilestradiol cu ciproteron acetat (Diane 35) sau cu desogestrel (Marvelon).

•  isotretinoinul (acid 13 cis retinoic). Este un retinoid aromatic de uz oral cu puternic efect antiseboreic, anticomedogen si antiinflamator, avand indicatie de electie in acneile severe. Este foarte teratogen, motiv pentru care administrarea la femei de varsta fertila este de evitat (sau se insoteste de masuri extrem de riguroase de prevenire a unei sarcini); alte efecte adverse constau in uscaciunea tegumentelor si mucoaselor, cresterea trigliceridelor si colesterolului, hepato-toxicitate s.a.

•  alte tratamente. Zincul (gluconat sau sulfat) are actiune antiinflamatorie; este indicat in formele inflamatorii papulo-pustuloase de acnee, constituind o alternativa la tetracicline (de preferat la femei gravide).

4. Tratamentul chirurgical poate fi util in cazul unor leziuni chistice mici/mijlocii (se deschid cu electrocauterul sau cu un varf de bisturiu) si constituie singura metoda terapeutica in cazul chistelor epidermice mari ramase dupa vindecarea unei acnei grave (se excizeaza) sau al leziunilor cicatriceale reziduale (pentru care se poate practica dermabraziunea sau microimplantele de colagen, procedee specifice chirurgiei estetice).
  
