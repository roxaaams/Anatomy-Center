
# Tulburari de alimentatie excesiva
Tulburarea de alimentatie excesiva este o afectare a comportamentului alimentar.

Pacientul consuma cantitati excesive de mancare intr-un timp scurt dar, spre deosebire de o persoana bulimica, nu manifesta incercari de a reduce greutate corporala (ex. exercitii fizice excesive, voma autoindusa, administrare de laxative) dupa episoadele de supraalimentare.

Tulburarea se intalneste cel mai frecvent in cursul perioadei de adolescent si de adult tanar. Din pricina sa, majoritatea pacientilor sunt supraponderali sau obezi.

Studiile arata ca pana la 30% dintre persoanele inscrise la programele de slabit prezinta o forma de tulburare de alimentatie excesiva.

Diagnostic

Tulburarea de alimentatie excesiva este de regula diagnosticata si tratata de catre un medic psihiatru si/sau psiholog.

Este foarte importanta efectuarea unei anamneze complete, care sa includa intrebari legate de starea de sanatate mentala a pacientului si, in special, legate de atitudinea acestuia fata de aspectul fizic si alimentare.


Scopul initial al tratamentului este de a invata pacientul sa capete control asupra comportamentului alimentar, punandu-se accent pe consumarea unor mese regulate si evitarea gustarilor dintre acestea.

Terapia cognitiv-comportamentala, terapia de grup sau psihoterapia interpersonala pot fi toate folosite pentru a descoperi cauzele psihice si emotionale care stau in spatele tulburarii de alimentatie excesiva.

Deoarece prevalenta depresiei este ridicata printre acesti pacienti, se poate prescrie tratamentul psihofarmacologic cu medicamente antidepresive.

O data ce comportamentul alimentar este imbunatatit si manifestarile depresiei sunt controlate, tratamentul se poate adresa simptomelor psihice.

Pacientii supraponderali pot fi inscrisi la un program de exercitii fizice moderate, si pot fi consultati de catre un medic nutritionist care ii va educa cu privire la alegerea si consumul alimentelor sanatoase.
<figure class="left"><img src='http://bodygeek.ro/wp-content/uploads/2011/09/Tulburari-de-alimentatie.jpg' /></figure>

Prognostic

Obiceiurile alimentare precare si obezitatea care insotesc tulburarea de alimentatie excesiva pot conduce la probleme grave de sanatate, precum hipertensiune, atacuri de cord, si diabet.

Tulburarea de alimentatie excesiva este o afectare cronica care necesita tratament psihologic si medical pe termen lung.

Pentru a obtine rezultate de durata, este esential ca tratamentul sa se adreseze cauzelor psihologice care stau in spatele tulburarii.

Studiile au aratat ca pana la 50% dintre pacienti renunta la episoadele de alimentare excesiva dupa aplicarea terapiei cognitiv-comportamentale.

  
