
# Diabet
Diabetul este o afectiune metabolica in urma careia organismul nu produce destula insulina sau nu poate folosi corespunzator insulina.

Insulina este un hormon necesar pentru a transforma zaharul, amidonul sau alte tipuri de alimente, in energia zilnica necesara organismului. Cauzele sigure ale diabetului nu sunt inca cunoscute, desi se pare ca factori genetici si de mediu, cum ar fi obezitatea sau lipsa activitatii fizice, par sa joace un rol important in producerea diabetului.

Pentru a intelege diabetul este foarte important sa intelegem procesul metabolizarii alimentelor in organism. Mai multe fenomene se petrec in organism cand alimentele sunt ingerate:

•  in urma digestiei rezulta glucoza, care patrunde in sange. Glucoza este glucidul care ofera energie organismului.

•  pancreasul produce insulina, care are rolul de a transfera glucoza din sange in muschi, in tesutul adipos, si in hepatocite unde poate fi transformata in energie.

Persoanele cu diabet au nivele ridicate de glucoza in sange. Aceasta se intampla din cauza ca pancreasul nu produce destula insulina sau organismul nu poate utiliza insulina in mod corespunzator, sau ambele cauze.

Diabetul nu este contagios.


O dieta sanatoasa, activitatea fizica si injectarea de insulina sunt de baza in tratarea diabetului. Volumul de insulina injectat trebuie corelat cu dieta si activitatea fizica zilnica. Nivelul zaharului din sange trebuie monitorizat frecvent prin verificarea glucozei sanguine.

In cazul diabetului de tip II, pe langa injectarea de insulina este posibil sa fie necesara administrarea de medicatie orala pentru a controla nivelul glucozei din sange.

Persoanele cu diabet trebuie sa indeplineasca cu responsabilitate indicatiile zilnice ale tratamentului. Mare parte din tratamentul zilnic al diabetului consta in mentinerea constanta a nivelului glucozei din sange. Aceasta nu trebuie sa urce prea mult. Insa, nici scaderea nivelului glucozei sanguine nu este benefica, ducand la hipoglicimie, stare in care bolnavul este agitat, confuz si are tremuraturi. Daca glicemia scade foarte mult bolnavul isi poate pierde constienta. Daca glicemia creste prea mult se ajunge la hiperglicemie.

Persoanele cu diabet trebuie sa consulte frecvent medicul oftalmolog, medicul ortoped, medicul nutritionist si un "educator in diabet" pentru a invata activitatile zilnice pe care trebuie sa le efectueze acasa.
<figure class="left"><img src='http://www.israel21c.org/wp-content/uploads/2012/11/diabetes-research.png' /></figure>

Tipuri de diabet

Diabetul de tip I

Este o boala autoimuna. O boala autoimuna apare atunci cand sistemul imun al organismului care in mod normal combate factori nocivi (ex. infectii), ataca o parte componenta a propriului organism. In diabet, celulele sistemului imun ataca celulele din pancreas care produc insulina (celulele beta) si le distrug. Drept rezultat pancreasul va produce mai putina insulina.

In prezent nu se cunosc exact cauzele care determina sistemul imun sa atace celulele pancreatice, dar se crede ca factori autoimuni, genetici si de mediu, posibili virusi, sunt implicati.

Diabetul de tip I apare mai mult la copii si adulti tineri,dar se poate manifesta la orice varsta.

Simptomele diabetului de tip I

Simptomele apar dupa o perioada scurta de timp de la aparitia diabetului, desi distructia celulelor pancreatice poate incepe cu cativa ani mai devreme, si pot include:

•  senzatie crescuta de sete

•  urinari dese

•  scadere in greutate in ciuda apetitului crescut

•  slabirea vederii

•  oboseala

Daca nu se diagnosticheaza si nu se trateaza, diabetul de tip I poate duce la situatii ce pot pune in pericol viata pacientului, cum ar fi coma diabetica, cunoscuta si sub denumirea de cetoacidoza diabetica.

Diabetul de tip II

Este cea mai frecventa forma de diabet. Aproximativ 90% din bolnavii cu diabet au diabet de tip II. Acest tip este asociat cu varsta adulta, obezitate, antecedente de diabet in familie, antecedente de diabet gestional, inactivitatea fizica si etnie. Aproximativ 80% din cei cu diabet de tip II sunt supraponderali.

In cazul diabetului de tip II, pancreasul prezinta suficienta insulina, dar din motive necunoscute, organismul nu o poate folosi corespunzator, situatie numita rezistenta la insulina. Dupa cativa ani scade si productia de insulina, avand aceleasi efecte ca diabetul de tip I: glucoza se acumuleaza in sange si organismul nu o poate metaboliza.

Simptomele diabetului de tip II

Apar treptat, nu rapid ca la diabetul de tip I. Simptomele sunt:

•  sete crescuta

•  urinari dese

•  apetit crescut

•  oboseala

•  ameteala

•  slabirea vederii

•  impotenta la barbati

•  infectii frecvente

•  vindecare lenta a leziunilor

Unele persoane nu prezinta nici unul dintre aceste simptome.
<figure class="left"><img src='http://www.ziartricolorul.ro/wp-content/uploads/2015/02/insulina.jpg' /></figure>

Diabetul gestional

Apare doar in timpul sarcinii. Femeile care au avut diabet gestional au o sansa mare (20-50%) sa faca diabet de tip II in urmatorii 10 ani.

                
