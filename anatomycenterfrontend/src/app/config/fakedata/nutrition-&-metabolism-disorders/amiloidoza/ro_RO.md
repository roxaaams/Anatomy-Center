
#Amiloidoza
miloidoza este o afectiune metabolica progresiva incurabila, caracterizata prin formarea unor depozite anormale de proteine in unul sau mai multe organe sau sisteme corporale.

Proteinele amiloide sunt produse din cauza disfunctiei maduvei osoase. Amiloidoza, care apare atunci cand depozitele amiloide acumulate perturba functionarea corespunzatoare a organismului, poate cauza insuficiente organice si chiar moarte.

Este o afectiune rara, prezenta la aproximativ 8 din 1000.000 perosane. Afecteaza in mod egal barbatii si femeile, si se dezvolta de obicei dupa varsta de 40 de ani. Au fost identificate cel putin 15 tipuri de amiloidoza, fiecare tip fiind asociat cu formarea unor depozite din diferite proteine.
<figure class="left"><img src='http://static.framar.bg/snimki/zabolyavaniya//kojna_amiloidoza.jpg' /></figure>

Tipurile de amiloidoza

Formele majore ale bolii sunt primara sistemica, secundara si familiala sau ereditara. Exista de asemenea o forma de amiloidoza asociata cu boala Alzheimer.

Amiloidoza primara sistemica se dezvolta de obicei la varsta de 50-60 ani. Este cea mai frecvent intalnita forma. Cunoscuta si sub denumirea de „amiloidoza cu lanturi usoare”, acest tip poate fi de asemenea asociat cu mielomul multiplu (cancer de maduva osoasa).

Amiloidoza secundara reprezinta rezultatul unei infectii cronice sau a unei boli inflamatorii. Este adesea asociata cu:

•  febra mediteraneana familiala (infectie bacteriana caracterizata prin frisoane, slabiciune, cefalee si febra recurenta)

•  ileocolita granulomatoasa (inflamatia intestinului)

•  boala Hodgkin (cancer al sistemului limfatic)

•  lepra

•  osteomielita (infectie bacteriana a oaselor si maduvei osoase)

•  artrita reumatoida

Amiloidoza familiala sau ereditara reprezinta singura forma ereditara a bolii. Cazurile prezente intr-o familie prezinta simptome si afectari organice specifice. Se considera ca amiloidoza ereditara este o afectiune autozomal dominanta, ceea ce inseamna ca este necesara prezenta unei singure copii a genei defectuoase (care determina aparitia bolii) pentru ca boala sa se manifeste. Copilul unei persoane afectate de amiloidoza familiala prezinta o sansa de 50% de a mosteni boala.

Amiloidoza poate interesa orice organ sau sistem al corpului. Totusi cel mai des afectate sunt inima, rinichii, sistemul gastro-intestinal si sistemul nervos. Alte zone comun afectate sunt: creierul, articulatiile, ficatul, splina, pancreasul, sistemul respirator si pielea.

Cauza amilodozei nu este cunoscuta.


Scopul tratamentului este de a incetini sau stopa producerea proteinelor amiloide, de a elimina depozitele amiloide existente, de a trata eventuale afectiuni de fond (care cauzeaza amiloidoza secundara), si de a diminua simptomele produse prin afectarea inimii si rinichilor. Pentru evaluarea statusului medical al pacientului, si a efectelor amiloidozei asupra fiecarei parti a organismului este necesara colaborarea medicilor specialisti in cardiologie, hematologie (studiul sangelui si al tesuturilor care il formeaza), nefrologie (studiul functiei si patologiei rinichilor), neurologie (studiul sistemului nervos) si reumatologie (studiul afectiunilor caracterizate prin inflamatia sau degenerarea tesutului conjunctiv).

Colchicina, prednisonul si alte medicamente antiinflamatorii pot incetini sau stopa evolutia bolii. Transplantul de maduva osoasa si celule stem pot ajuta pacientii sa tolereze administrarea unor doze mai crescute si mai eficiente de melphalan si alte medicamente chimioterapice indicate in tratamentul afectiunilor non-maligne.

Prin interventii chirurgicale se poate diminua presiunea exercitata asupra nervilor si pentru a indeparta depozitele amiloide localizate.

Dializa sau transplantul de rinichi poate mari durata de viata si imbunatati calitatea vietii la pacientii la care amilodoza a provocat insuficienta renala.

Desi nu s-a descoperit nici o legatura intre dieta si dezvoltarea proteinelor amiloide, pacientilor carora le-a fost afectata inima sau rinichii pot fi sfatuiti sa adopte o dieta saraca in sare si sa foloseasca diuretice.

Prognostic

Majoritatea cazurilor de amiloidoza sunt diagnosticate intr-un stadiu avansat al bolii. Evolutia bolii este diferita la ficare pacient insa, de regula, decesul (de obicei cauzat de boala cardiaca sau insuficienta renala) survine la putini ani de la diagnisticare. Amiloidoza asociata cu mielomul multiplu prezinta de obicei un prognostic sumbru. Majoritatea pacientilor care prezinta ambele boli mor in decurs de 1-2 ani.
 
