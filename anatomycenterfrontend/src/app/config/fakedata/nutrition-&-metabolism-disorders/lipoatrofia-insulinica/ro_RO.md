
# Lipoatrofia insulinica
Este o perturbare de ordin estetic, de obicei benigna, ce consta in disparitia grasimii subcutanate, care apare ca o complicatie a administrarii de insulina. Apare mai ales la femei si copii, mai rar la barbati.
<figure class="left">,img src='https://www.bd.com/resource.aspx?IDX=14022' /></figure>
Clinic

Debutul este la circa 6 luni-2 ani de la inceperea insulinoterapiei.

Leziunile difera de la simple adancituri pana la zone deformate extensive. De obicei sunt interesate doar locuri injectate cu insulina, dar disparitia grasimii subcutanate poate apare oriunde. Poate avea loc o refacere spontana a regiunii respective, cand se schimba locul injectiei.

S-au descris 3 forme:

a) forma atrofica - consta in depresiuni cupuliforme de cativa centimetri, care apar la 6-24 luni de la inceperea injectarii insulinei. Tegumentul de acoperire este normal, iar tesutul adipos subcutanat este disparut pana la aponevroza. Sub piele se pot palpa noduli fermi, mobili si nedurerosi. Se localizeaza la nivelul feselor, coapselor si bratelor.

b) forma hipertrofica - apare ca o masa hemisferica proeminenta, bine delimitata, de consistenta ferma, nedureroasa. Tegumentul de acoperire are aspect de ,,coaja de portocala". Se localizeaza in special pe coapse.

c) forma mixta - consta in zone atrofice care alterneaza cu leziuni hipertrofice.


Tratamentul este mai de graba preventiv si consta in utilizarea unor preparate de insulina cat mai pure si in schimbarea cat mai frecventa a locurilor de injectie, astfel incat aceeasi zona sa nu fie injectata mai des de o data pe luna.

 
