
# Boala beriberi
Boala Beri-Beri este o tulburare caracterizata prin deficit de tiamina (vitamina B1), care afecteaza multe dintre sistemele corpului, precum sistemul nervos, digestiv, cardiovascular si aparatul locomotor.

In limba singaleza, expresia "beri, beri" inseamna "nu pot, nu pot", ceea ce reflecta efectul infirmizant pe care boala il are asupra victimelor sale.

Boala afecteaza persoanele de orice varsta si se intalneste in special in sud-estul Asiei. In statele occidentale, este prezenta in principal la persoanele care sufera de alcoolism cronic.

La adulti exista diferite tipuri de boala Beri-Beri clasificate in functie de sistemul corporal cel mai afectat. Forma uscata a bolii intereseaza sistemul nervos. Forma umeda afecteaza inima si sistemul circulator. Persoana afectata dezvolta ambele forme, insa doar una dintre ele predomina.

O forma cardiovasculara (Beri-Beri umed), mai putin intalnita, este cunoscuta sub denumirea de boala Beri-Beri shoshin. Aceasta tulburare, care are o mortalitate ridicata, implica o instalare rapida a simptomelor si insuficienta cardiaca acuta.

Tipul cerebral al bolii Beri-Beri, cunoscut si sub denumirea de sindrom Wernicke-Korsakoff, apare de regula la alcoolicii cronici, si afecteaza sistemul nervos central (creierul si maduva spinarii). Poate fi cauzat de o tulburare care agraveaza deficitul cronic de tiamina, precum consumul excesiv de alcool sau varsaturile.

Forma infantila a bolii se intalneste la sugarii ai caror mame prezinta un deficit de tiamina.


Tratament

Tratamentul cu suplimente de tiamina inverseaza efectele deficientei si indeparteaza majoritatea simptomelor.

Deficienta severa se trateaza cu doze crescute de tiamina administrate prin injectie in muschi (intramuscular) sau in vene (intravenos) timp de mai multe zile. Dozele mai mici pot fi administrate oral sau injectabil pana ce pacientul se recupereaza.

De regula, sunt prezente si alte deficite de vitamine din complexul B ce trebuie tratate concomitent.

Simptomele cardiovaculare ale formei umede a bolii Beri-Beri pot raspunde la tratament in decurs de cateva ore de la inceperea acestuia, daca nu sunt severe. Insuficienta cardiaca poate necesita tratament aditional cu diuretice, care ajuta la eliminarea excesului de lichid din organism, si cu medicamente ce stimuleaza activitatea cardiaca, precum digitalice.

In cazul neuropatiei periferice si altor simptome ale formei uscate a bolii Beri-Beri, recuperarea poate fi mai indelungata. Terapia fizica poate contribui la vindecare.
<figure class="left"><img src='https://cdn.thinglink.me/api/image/503302460392079362/230/230/thumbnail' /></figure>
<figure class="left"><img src='<figure class="left"><img src='https://cdn.thinglink.me/api/image/503302460392079362/230/230/thumbnail' /></figure>' /></figure>


Forma infantila a bolii se trateaza prin administrare de tiamina atat sugarului cat si mamei, pana cand nivele revin la normal.

In sindromul Wernicke-Korsakoff, tiamina trebuie administrata la inceput intravenos sau prin injectie deoarece absorbtia intestinala a tiaminei este probabil afectata. Majoritatea simptomelor vor fi vindecate prin tratament, desi se poate mentine o usoara pierdere a memoriei.

Excesul de tiamina este excretat de corp prin urina, iar reactiile negative la un surplus de tiamina sunt rare. Vitamina B1 este instabila in solutiile alcaline, si nu trebuie administrata alaturi de antacizi sau barbiturice.

Tratament alternativ

Tratamentele alternative au ca scop principal corectarea deficitului de tiamina. Acestea pun accentul pe consumul de alimente bogate in vitamina B1 si alte vitamine din complexul B, precum orez brun, cereale integrale, fructe si legume proaspete, seminte, nuci, si iaurt. Se recomanda evitarea consumului unei cantitati mari de apa (maxim un pahar) la masa, deoarece pot determina eliminarea vitaminelor inainte ca acestea sa fie absorbite de organism.

De asemenea, se indica administrarea zilnica de suplimente de tiamina, doza fiind marita in functie de severitatea bolii. Pot fi utilizate si suplimente aditionale cu alte vitamine din complexul B, de multivitamine si minerale si vitamina C.

Dupa corectarea deficitului de tiamina se poate apela la alte terapii alternative ce ajuta la diminuarea simptomelor existente.

Prognostic

Boala Beri-Beri este fatala in absenta tratamentului si, cu cat deficienta se mentine mai mult timp, cu atat starea pacientului se agraveaza.
  
