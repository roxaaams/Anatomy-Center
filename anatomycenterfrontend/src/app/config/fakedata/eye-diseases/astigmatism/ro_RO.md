
# Astigmatism
Astigmatismul este un viciu de refractie ce se dezvolta ca urmare a inabilitatii corneei de a focaliza corespuzator o imagine pe retina. Astfel, se percepe o imagine neclara.

Corneea este partea cea mai externa a ochiului, prezentandu-se ca un strat transparent ce acopera portiunea colorata a ochiului (irisul), pupila si cristalinul. Corneea sanatoasa are o forma sferica, insa in astigmatism ea se curbeaza mai mult intr-o anumita directie decat in alta, capatand aspectul unei mingi de rugby. Persoanele ce sufera de astigmatism vad imaginile deformate si neclare, atat cele aflata in apropiere cat si cele de la departare.

Unele cazuri de astigmatism apar datorita problemelor de la nivelul cristalinului. Variatii in curbura cristalinului pot produce diferite grade de astigmatism. La acesti pacienti corneea prezinta in general o forma normala.

Astigmatismul se poate combina cu miopia sau hipermetropia.
<figure class="left"><img src='http://www.aoa.org/Images/public/Astigmatism-long.jpg' /></figure>

Diagnostic

Astigmatismul poate fi descoperit in cursul unui examen oftalmologic printr-o varietate de teste:

•  Keratometria - cu ajutorul unui keratometru se masoara curbura corneei centrale; se determina gradul si directia curburii.

•  Topografia corneeana - se analizeaza o portiune mai larga a corneei. Cu ajutorul unui keratosop se proiecteaza pe cornee o serie de inele de lumina concentrice. Zonele deformate ale corneei sunt descoperite acolo unde tiparul de lumina nu apare concentric.

•  Testarea acuitatii vizuale

•  Testarea refractiei - aceasta se realizeaza deoarece si cristalinul poate contribui la aparitia astigmatismului. Testarea refractiei masoara capacitatea vizuala a ochiului si este folosita pentru a prescrie ochelarii de vedere potriviti fiecarui pacient. In cadrul testului pacientul priveste o imagine iar medicul incearca diverse lentile pentru a o alege pe cea adecvata pacientului.
<figure class="left"><img src='http://cdna.allaboutvision.com/i/conditions-2016/eye-protractor-660x520.jpg' /></figure>

Tratament

Astigmatismul se poate corecta cu ajutorul ochelarilor de vedere, lentilelor de contact sau chirurgical.

Cele mai comune interventii chirurgicale sunt:

•  keratotomia - procedura microchirurgicala, ce consta intr-o incizie profunda in cornee. Aceasta incizie aplatizeaza suprafetele corneei care sunt prea bombate

•  keratectomia fotoreactiva - procedura ce consta in folosirea laserului cu excimeri. Cu ajutorul unei lumini invizibile si cu o energie crescuta, laserul sculpteaza corneea.

•  LASIK - procedura combinata: microchirurgicala si laser, folosita pentru a taia o foita foarte subtire din cornee. Foita se da peste cap, iar cu ajutorul laserului se sculpteaza tesutul cornean expus. Foita se pune la loc si este lasata sa se vindece.
  
