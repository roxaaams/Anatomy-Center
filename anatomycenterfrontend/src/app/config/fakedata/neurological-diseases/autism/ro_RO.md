
# Autism
Autismul este un sindrom comportamental caracterizat prin afectarea interactiunii sociale si abilitatii de comunicare, si prin comportament, interese si activitati restrictive, repetitive si stereotipe.
<figure class="left"><img src='http://www.runningforautism.com/wp-content/uploads/2016/03/autism-1.jpg' /></figure>

Autismul scade capacitatea de a intelege ce se vede, aude, si atinge, iar acest aspect cauzeaza probleme serioase ale compotamentului si abilitatii de a relationa cu alte persoane.

Aproximativ 75% dintre persoanele afectate manifesta si retard mental.

Boala afecteaza 1-2 copii din 1000, si se intalneste de 4 ori mai frecvent la baieti (de regula la primul nascut) decat la fete.

In general, autismul devine evident in decursul primilor 3 ani de viata, desi la unii copii este greu de observat cand apare. Uneori, tulburarea nu este diagnosticata pana la perioada de scolar.

Simptomele bolii pot varia de la blande la severe.

Aproximativ 5-10% dintre copii cu autism dau dovada de geniu intr-un anumit domeniu, precum matematica, muzica, arta, etc.

Persoanele cu autism au o durata normala de viata. Unele chiar isi pot asigura un loc de munca; se descurca cel mai bine in meseriile care implica actiuni repetitie.


Tratament

Autismul nu poate fi vindecat, tratamentele avand ca scop diminuarea simptomelor specifice.

Deoarece simptomele variaza foarte mult de la o persoana la alta, nu exista o abordare unica care sa functioneze in cazul fiecarui pacient.

Studiile demonstreaza ca persoanele cu autism isi pot imbunatati semnificativ starea cu un tratament corespunzator. Adesea ele necesita profesori speciali si un program structurat care pune accentul pe bolnav.

In prezent majoritatea expertilor recomanda un regim complex de tratament care trebuie inceput cat mai devreme si continuat si in cursul adolescentei. Terapiile comportamentale sunt utilizate in conjunctie cu tratamentul medicamentos.

Tratamentul educational sau comportamental

In general, tehnicile comportamentale de tratament sunt utilizate pentru a reduce simptomele. Ele pot include reasigurarea pozitiva (prin rasplata) pentru a stimula abilitatile sociale si comunicative.

Antrenamentul trebuie sa inceapa cat mai devreme posibil, deoarece se pare ca interventia timpurie influenteaza dezvoltarea creierului.

Majoritatea expertilor considera ca tratamentul modern este cel mai eficient cand se realizeaza acasa, desi el poate fi pus in practica si intr-un spital psihiatric sau o scoala speciala.
<figure class="left"><img src='http://www.autism-society.org/wp-content/uploads/2015/08/The-Big-Give-For-Autism-Horiz_FullColor.png' /></figure>



Tratamentul medicamentos

Nici un medicament nu s-a dovedit eficace in tratarea manifestarilor principale ale autismului atunci cand a fost administrat de unul singur.

Insa, prin administrarea unei combinatii de medicamente se pot controla comportamentele autodistructive, agresive sau alte tipuri de comportament dificil.

Medicatia poate fi utila si in cazul epilepsiei, care afecteaza pana la 20% dintre persoanele cu autism.

Pentru imbunatatirea problemelor de comportament ale persoanelor autiste sunt prescrise 5 tipuri de medicamente:

•  stimulante ale sistemului nervos (etilfenidat)

•  antidepresive

•  antagoniste opiacee (naltrexona)

•  antipsihotice

•  tranchilizante

Tratament alternativ

Multi parinti raporteaza succes in urma terapiei cu megavitamine.

Unele studii au aratat ca vitamina B6 imbunatateste contactul vizual si comunicarea. Vitamina B6 cauzeaza mai putine efecte secundare decat alte medicamente, si este considerata sigura cand se foloseste in doze corespunzatoare. Insa, nu multi medici recomanda administrarea sa in tratamentul autismului.

Dimetilglicina (DMG) este un compus disponibil in multe magazine naturiste, clasificat ca aliment si nu ca vitamina sau medicament. Unii cercetatori afirma ca DMG imbunatateste capacitatea de comunicare copiilor autisti. Cei care raspund la acest tratament o fac de regula in decurs de o saptamana.

Un alt cercetator afirma ca exercitiile fizice (20 de minute sau mai mult, 3 sau 4 zile pe saptamana) reduc hiperactivitatea, agresiunea, comportamentul autodistructiv, si alte simptome specifice autismului.

  
