
# Ambliopia
Ambliopia reprezinta vederea slaba a unui ochi, care nu s-a dezvoltat normal in copilarie. De obicei, este afectat un singur ochi, dar exista posibilitatea ca ambii ochii sa fie afectati.

Vederea copilului se dezvolta complet pana la varsta de 9-11 ani. Daca ambliopia se trateaza pana la aceasta varsta, boala poate fi corectata, iar vederea pastrata. Dupa varsta de 11 ani, tratamentul este mult mai dificil.

Cauze

Ambliopia poate fi cauzata de orice boala care afecteaza dezvoltarea normala a ochilor. In multe cazuri, afectiunile asociate cu ambliopia sunt ereditare.

Ambliopia are 3 cauze majore:

•  Strabismul. Ambliopia apare foarte frecvent la ochii "incrucisati". Ochiul afectat de stabism nu este folosit de copil, si astfel nu se dezvolta normal.

•  Erori de refractie. Ambliopia apare atunci cand ochiul nu focalizeaza imaginea direct pe retina, asa cum se intampla in: miopie, hipermetropie, astigmatism. Ochiul afectat nu este folosit si devine ambliopic. Ochii arata normal, dar unul dintre ei prezinta o vedere slaba. Acest tip de ambliopie este cel mai greu de detectat deoarece copilul pare a avea vederea normala la ambii ochi. Ambliopia poate apare si la ambii ochii. Acest lucru se intampla cand erorile de refractie sunt severe.

•  Incetosarea tesuturilor transparente ale ochilor. Afectiuni oculare, precum cataracta (incetosarea lentilei naturale a ochiului - cristalinul), pot duce la ambliopie. Aceasta cauza determina forma cea mai severa de ambliopie.

Semne si simptome

•  vedere slaba la unul sau la ambii ochi

•  copilul inchide unul dintre ochi atunci cand citeste sau se uita la televizor

•  privire sasie

•  copilul tine capul inclinat atunci cand priveste un obiect



Diagnostic

Ambliopia este foarte dificil de detectat. Copilul poate sa nu fie constient ca are vederea mai slaba la un ochi. Daca nu prezinta "ochi incrucisati", sau alta anomalie evidenta, parintii nu au cum sa isi dea seama de prezenta bolii.

Deoarece este complicat sa masori acuitatea vizuala la un copil, medicul oftalmolog frecvent o estimeaza, observand cum copilul urmareste un obiect in miscare cu un ochi si apoi cu celalalt. Daca unul dintre ochi este acoperit, iar celalalt este ambliopic, copilul incearca sa priveasca pe langa pansament, sa scoata pansamentul, sau sa incepe sa planga.

O vedere slaba la un ochi nu inseamna neaparat ambliopie. Medicul va examina cu atentie si interiorul ochiului pentru a detecta o alta posibila cauza. Alte cauze pot include: cataracta, inflamatii, etc.
<figure class="left"><img src='http://cdn.slidesharecdn.com/ss_thumbnails/amblyopia-120207190855-phpapp02-thumbnail-4.jpg?cb=1328641844' /></figure>

Tratament

Succesul tratarii ambliopiei depinde de severitatea bolii si de varsta copilului diagnosticat. Daca ambliopia este descoperita devreme vederea poate fi imbunatatita la majoritatea copiilor. Daca afectiunea este descoperita mai tarziu tratamentul poate sa nu aibe succes.

Pentru corectarea ambliopiei copilul trebuie fortat sa foloseasca ochiul slab. Acest lucru se realizeaza de obicei prin acoperirea ochiului sanatos (cateva saptamani sau luni). Chiar daca ochiul ambliopic isi recapata vederea, acoperirea ochiului sanatos, din cand in cand, este necesara pentru o perioada de cativa ani, pentru a mentine rezultatele.

Ambliopia poate fi tratata de asemenea prin tulburarea vederii ochiului sanatos cu ajutorul unor picaturi sau lentile speciale, fortand copilul sa foloseasca ochiul ambliopic.

Ambliopia cauzata de strabism sau erori de refractie poate fi tratata cu succes in primii 9 ani de viata. Ochelarii de vedere pot fi prescrisi pentru corectarea erorilor de refractie. Insa, daca acestia nu imbunatatesc vederea, este necesara acoperirea ochiului sanatos.

Daca medicul oftalmolog descopera afectiuni oculare precum cataracta, este necesara interventia chirurgicala pentru corectarea acesteia. In urma procedurii, cristalinul afectat va fi inlocuit cu o lentila intraoculara artificiala.
  
