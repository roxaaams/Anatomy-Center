
# Hepatita D
Este o infectie cauzata de virusul hepatitic D (VHD), ce determina inflamarea ficatului. Pentru a declansa boala este nevoie de prezenta virusului hepatitic B (VHB).

Infectia cu VHD la un purtator cronic de VHB poate genera evolutii fulminante, bolnavul evoluand rapid spre hepatita cronica severa, spre ciroza hepatica, putandu-se inregistra decesul chiar si la 6 luni de la debutul bolii.

Hepatita D se intalneste mai ales la persoanele cu multiple expuneri la hepatita B, ea fiind frecventa la hemofilici si la persoanele care se drogheaza intravenos.

VHD se gaseste in sange si in alte fluide organice. El se transmite de regula prin injectii cu ace si seringi contaminate, dar si prin contact sexual neprotejat, si de la mama la copil la nastere.

<figure class="left"><img src='http://www.romedic.ro/uploadart/boli/3720.jpg' /></figure>

Semne si simptome

Debutul bolii este brusc, simptomele fiind asemanatoare hepatitei B:

•  greata

•  scaderea apetitului

•  oboseala accentuata

•  dureri articulare

•  febra

•  ficat marit si dureros la palpare

•  icter (coloratia galbena a pielii si corneei)

Hepatita D poate duce la ciroza hepatica sau cancer hepatic.

Diagnostic

Diagnosticul se pune pe baza testelor serologice. Se cauta in sange prezenta anticorpilor antiVHD. Insa anticorpii nu apar mai devreme de 1 luna de la aparitia simptomelor.

Preventie

Vaccinarea impotriva hepatitei B protejeaza si impotriva hepatitei D.

Masuri preventive generale:

•  in cazul gravidelor se recomanda testarea pe durata sarcinii, iar cand este cazul se poate realiza vaccinarea atat in timpul graviditatii cat si pe periada lauziei

•  testarea stricta a donatorilor de sange si organe. In cazul acestor donatori vor fi exclusi permanent cei care prezinta in antecedente imbolnaviri hepatice, si pentru 6 luni cei care au primit transfuzii sau si-au facut tatuaje

•  efectuarea vaccinarilor in copilarie in cadrul programelor nationale de vaccinare iar in cazul adolescentilor sau adultilor cuprinsi in grupele de risc amintite mai sus, si inclusiv al cadrelor medicale, se recomanda vaccinarea si revaccinarea ori de cate ori titrul anticorpilor antiVHB scade sub anumite limite.

Vaccinare se face obisnuit, in 3 doze la nastere, 1 luna si 6 luni. Locul de injectie este intramuscular in deltoid la adult si copil, sau in regiunea antero-laterala a coapsei la nou-nascut si sugar. Procentul de persoane vaccinate care dezvolta anticorpi antiVHB variaza intre 80-100% in cazul adultului sanatos si 95-100% in cazul sugarului sanatos.

Durata protectiei vaccinului ramane discutabila, pe moment indicandu-se ca dupa 7 ani sa se repete vaccinarea.


Tratament

Se recomanda odihna si o dieta sanatoasa. Este interzis consumul bauturilor alcoolice.

Tratamentul cu interferon , ca in cazul hepatitei C, nu este eficace in cazul hepatitei D.

Daca ficatul este afectat grav si nu isi mai indeplineste functiile, este necesar un transplant de ficat. Chiar daca procedura are succes, hepatita D reapare, iar ciroza hepatica se instaleaza mai rapid decat inainte.

 
