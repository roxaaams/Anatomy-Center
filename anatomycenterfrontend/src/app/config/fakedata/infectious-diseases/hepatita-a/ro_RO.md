
# Hepatita A
Este o infectie cauzata de virusul hepatitic A (VHA), ce determina inflamarea ficatului.

Hepatita A este frecvent intalnita la copii si adultul tanar si mai rar la varstnic. La adult evolutia bolii este severa.

Virusul hepatic A este rezistent in mediul inconjurator, el supravietuind in apa normal clorinata sau tratata prin dezinfectanti naturali. Rezista minim o ora la temperatura de 60 grade, insa este totusi distrus prin 5 minute de firbere sau prin iradiere cu raze ultraviolete.

Nu exista purtatori sanatosi de virus hepatitic A.
<figure class="left"><img src='http://www.dspalba.ro/promovare/AFIS%20HEPATITA%20mare.jpg' /></ figure>

Principala cale de transmite este cea fecal-orala, contaminarea facandu-se prin atingerea alimentelor cu mainile nespalate.

Transmiterea se mai poate produce prin consumul apei infectate, a pestelui contaminat din asemenea ape, prin alimente contaminate insuficient fierte, prin transfuzii de sange (foarte rar), sangele putand contine virusul doar in primele zile ale imbolnavirii active.

Cu 2-3 saptamani inainte aparitiei simptomelor bolnavul este contagios, contagiozitatea mentinandu-se aproximativ o saptamana de la aparitia icterului.

Simptome si evolutie

Din punct de vedere evolutiv si simptomatic boala cunoaste 2 perioade:

•  Etapa preicterica (inainte de aparitia icterului). Bolnavul prezinta simptome asemanatoare celor gripale:

•  febra

•  dureri de cap

•  oboseala

•  greata

•  varsaturi

•  scaderea apetitului

•  ficat sensibil la palpare si marit in volum

•  Etapa icterica . Icterul reprezinta coloratia galbena a pielii si corneei, determinata de incapacitatea ficatului de a metaboliza bilirubina. El apare rar la copil, dar frecvent la adult. In aceasta perioada scunele pot deveni pale, iar urina intens colorata.

Hepatita A este o boala autolimitanta (se vindeca de la sine), cu mortalitate redusa, mai putin severa si cu evolutie mai scurta decat hepatita B. Bolnavul prezinta semnele de boala de la cateva zile la o luna.

Imunitatea dobandita impotriva virusului hepatitic A se mentine toata viata. In 85-90% din cazuri vindecarea este completa.

Forma de boala ce nu prezinta icter (forma anicterica) este de 2-3 ori mai frecventa decat forma icterica, diagnosticarea fiind mai dificila, boala evoluand cu simptome de gripa.

Diagnostic

Diagnosticul se pune pe baza semnelor clinice si testelor serologice

Nu exista tratament specific pentru hepatita A, boala evoluand spre vindecare in 1-2 luni. In aceasta perioada este indicat sa urmati o dieta sanatoasa si sa evitati consumul de alcool.

Preventie

In caz de expunere accidentala la virusul hepatitic A, sau pentru a modifica evolutia bolii, tratamentul se face prin imunizare pasiva cu imunoglobuline standard de administrare in primele zile de la expunere.

Se poate efectua imunizare pasiva prin vaccin, vaccinarea presupunand 2 doze efectuate la interval de 6-12 luni. Vaccinul ofera protectie cel putin 10 ani de zile.

Masurile preventive ce pot fi luate sunt:

•  igiena personala (ex. spalarea frecventa a mainilor)

•  spalarea atenta a alimentelor inainte de folosire

•  controlul apei, clorinarea apei cu concentratii ale clorului de 10 ori mai mari decat normalul

 
