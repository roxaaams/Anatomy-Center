
# Febra galbena

Febra galbena este o infectie virala grava, cauzata de un flavovirus.

Este o boala infectioasa tropicala, transmisa la oameni prin intermediul tantarilor care se hranesc cu sangele maimutelor infectate. Virusul infecteaza saliva tantarului care ajunge in organismul uman prin intepatura acestuia.

Persoana intepata devine purtator al virusului pe care il poate raspandi tot prin intermediul tantarilor care se hranesc cu sangele purtatorului.

Odata patruns in organism, virusul se raspandeste prin circulatie, se inmulteste si infecteaza variate tipuri de celule, de obicei celulele ficatului, rinichilor, si vaselor de sange.

Simptome

Simptomele apar la 3-6 zile de la infectare. Exista trei etape diferite ca grad de severitate al simptomelor:

•  Etapa initiala: caracterizata prin cefalee, dureri musculare, febra, varsaturi, icter, deshidratare

•  Etapa de remisie: in aceata perioada simptomele dispar. Majoritatea bolnavilor se vindeca complet, insa unele persoane trec in a treia si cea mai grava etapa a bolii

•  Etapa de intoxicatie: dureaza 3-9 zile. Acesta perioada este caracterizata de disfunctii ale organelor interne, in special ale ficatului, rinichilor, inimii. Simptomele cele mai frecvente sunt: icter, voma cu sange si prezenta proteinelor in urina (proteinurie), delir, convulsii, coma, soc si chiar deces.

Diagnostic

Diagnosticul se pune dupa efectuarea testelor de sange.


Tratament

Nu exista medicamente eficiente impotriva virusului febrei galbene.

Tratamentul vizeaza slabirea simptomelor. Febra se scade prin administrare de acetaminophen, nu aspirina sau ibuprofen, care favorizeaza hemoragiile deja prezente. Deshidratarea se evita prin consum crescut de lichide.

Prezenta sangelui in stomac se poate controla prin administrare de antiacide. Hemoragiile pot necesita transfuzii de sange. Afectarea renala poate necesita dializa.

Preventie

Exista un vaccin sigur si eficient impotriva febrei galbene.

Prognostic

5-10% din cazuri sunt fatale.
<figure class="left"><img src='http://mandri.ro/wp-content/uploads/2016/02/4220922584_ff330355e5_o.jpg' /></figure>
                
