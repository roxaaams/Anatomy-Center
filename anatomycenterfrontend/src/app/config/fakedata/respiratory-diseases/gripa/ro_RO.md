
#  Gripa
Gripa este o afectiune contagioasa a tractului respirator cauzata de virusurile gripale. Spre deosebire de alte afectiuni respiratorii, precum raceala, gripa poate cauza simptome grave, putand conduce chiar la deces. Virusul gripal se poate localiza in orice zona a tractului respirator, determinand simptomele ce apar in raceala banala, laringita, bronsiolita, dureri in gat, infectii ale urechilor sau pneumonie. Gripa se intalneste cel mai adesea in anotimpul rece. Cea mai frecveta cale de transmitere a virusului gripal este prin picaturile provenite de la bolnav atunci cand stranuta, tuseste sau isi sufla nasul.

Boala se poate, de asemenea, contactul cu suprafete contaminate. Studiile au aratat ca virusul gripal poate rezista pe suprafete intre 2-8 ore.

Virusul gripal poate fi distrus de caldura (75-100 grade). In plus, anumite substante dezinfectante ca clorul, peroxidul de hidrogen, sapunul, antisepticele pe baza de iod si alcoolurile sunt eficiente impotriva virusului. De exemplu, servetelele antiseptice cu alcool pot fi folosite cu succes pentru curatarea mainilor.

Simptomele apar la 1-7 zile dupa infectie (frecvent dupa 2-3 zile). Deoarece gripa se raspandeste prin aer si este contagioasa, de obicei sunt afectate comunitati intregi. Boala debuteaza brusc, cu febra intre 37,5-39 grade (febra adultului e mai scazuta decat cea a copilului). Febra dureaza de regula 2 zile, insa se poate mentine chiar si 4-5 zile, iar in uneori poate reapare in decursul afectiunii.

Alte simptome frecvent intalnite sunt durerile musculare si lipsa de energie. Unele persoane prezinta si  ameteli si varsaturi.In perioada din zilele 2-4 de boala, intregul organism devine slabit, iar simptomele respiratorii devin mai accentuate. Cel mai pronuntat simptom respirator este, de obicei, tusea. Majoritatea bolnavilor au dureri in gat si cefalee. Scurgerile nazale si stranuturile sunt de asemenea frecvente. Simptomele, cu exceptia tusei, dispar in 4-7 zile. Tusea si oboseala accentuata se mentin, de regula, 2 saptamani, pana cand boala se vindeca complet.

Diferenta dintre gripa si raceala

Multi oameni confunda gripa cu o raceala banala deoarece au unele simptome comune si se manifesta in aceiasi perioada a anului. Desi ambele sunt afectiuni respiratorii virale, ele sunt provocate insa de virusuri diferite. Multe persoane racesc de cateva ori intr-un an, insa gripa au doar o data la cativa ani.

In general, gripa este o afectiune mai grava decat raceala. Simptome ca febra, durere generalizata a organismului, oboseala accentuata si tuse seaca, se intalnesc mai frecvent la gripa si sunt mai intense. Racelile sunt de obicei mai "blande" decat gripa. Persoanele racite vor avea mai probabil nasul infundat sau scurgeri nazale. Raceala nu cauzeaza de obicei complicatii, precum pneumonie sau infectii bacteriene, si nu necesita internare in spital. Deoarece aceste doua boli au simptome comune, este dificil sa le diferentiezi bazandu-te doar pe simptome. Pentru a preciza cu siguranta diagnosticul, trebuie folosite de catre medic teste speciale, care trebuie efectuate in primele zile de boala.

Diagnostic

Medicul va evalua simptomele fizice ale afectiunii, iar in unele cazuri, daca se suspecteaza pneumonia de exemplu, se fac si radiografii toracice. In plus se pot efectua si alte investigatii, precum hemograma, culturi sanguine si culturi de sputa. Cea mai frecventa metoda de a diagnostica gripa este testul de detectare a antigenului, pentru care se vor preleva monstre de mucussi sputa din nas si gat si se vor trimite la laborator pentru analiza. Rezultatele se obtin relativ rapid si astfel se poate decide metoda cea mai adecvata de tratament.
<figure class="left"><img src='http://furia.ro/wp-content/uploads/2016/03/vitamina-c.jpg' /></figure>


 Preventie si tratament

Vaccinarea

Vaccinarea este cea mai sigura cale de a va proteja impotriva gripei. Ea trebuie repetata in fiecare an. Exista 2 tipuri de vaccinare:

•  vaccinul injectabil: se injecteaza cu seringa, de obicei in mana, un vaccin inactivat (o solutie ce contine virus gripal inactiv). Vaccinarea se face doar dupa varsta de 6 luni, si o pot face si cei care sufera de afectiuni cronice.

•  vaccinarea sub forma de spray nazal (FluMist): substanta spreiata contine virusul gripal atenuat dar inca activ. Se poate administra persoanelor sanatoase intre 2-49 ani, mai putin femeilor insarcinate.

Fiecare vaccin contine trei tipuri de virus gripal: A (H3N2), A(H1N1) si B. Tulpinile de virus din vaccin sunt schimbate in fiecare an, in functie de estimarile specialistilor asupra carei tulpini virale va circula in anul respectiv. La aproximativ 2 saptamani de la vaccinare, organismul creaza anticorpi impotriva virusurilor gripale injectate.

Cand ne vaccinam?

Octombrie si noembrie sunt cele mai propice luni pentru vaccinare, dar vaccinul poate fi administrat si in luna decembrie sau mai tarziu. Sezonul gripal incepe din octombrie si poate dura pana in luna mai.

Cine trebuie sa se vaccineze ?

In general oricine doreste sa reduca posibilitatea de a face gripa se poate vaccina. Insa, se recomanda ca anumite categorii de persoane sa se vaccineze anual. Aceste categorii cuprind persoanele cu risc crescut de a dezvolta complicatii si cele care locuiesc sau ingrijesc aceste persoane bolnave. Categoriile de persoane carora li se recomanda vaccinarea anuala sunt:

•  copii cu varste intre 6 luni – 5 ani

•  femei insarcinate

•  persoane de peste 50 ani

•  persoane care sufera de anumite afectiuni cronice

•  cadre medicale care ingrijesc bolnavii cu afectiunile respective

•  persoanele care intra in contact cu cei cu risc crescut de a face complicatii

Cui nu i se recomanda vaccinul antigripal ?

Exista persoane care nu trebuie sa se vaccineze fara aprobarea medicului:

•  persoane cu alergie severa la ouale de gaina

•  persoanele care au avut reactii adverse la vaccinul antigripal in trecut

•  persoane care au dezvoltat sindromul Guillain-Barre la 6 saptamani dupa o vaccinare in trecut

•  copii mai mici de 6 luni

•  persoanele care sufera de o afectiune grava, care le intensifica febra; acestea trebuie sa astepte imbunatatirea simptomelor pana la administrarea vaccinului

Eficienta vaccinului antigripal

Capacitatea vaccinului antigripal de a proteja o persoana de gripa depinde de varsta si starea de sanatate a persoanei respective, si de potrivirea virusurilor din vaccin cu cele aflate in circulatie in acel an. Testele au dovedit faptul ca atat vaccinul injectabil cat si cel sub forma de spray nazal sunt eficace in prevenirea gripei.

Efectele secundare ale vaccinului antigripal

Vaccinul injectabil contine virusii gripali inactivati, deci nu provoca gripa. Insa, poate avea cateva efecte secundare, precum:

•  durere, roseata sau umflatura in zona unde s-a facut injectia

•  febra slaba

•  dureri

Daca aceste probleme apar, ele se manifesta la scurt timp dupa injectie si dureaza de obicei 1-2 zile. Majoritatea persoanelor care au facut vaccinul antigripal nu au prezentat nici o problema serioasa. Insa, in cazuri rare, vaccinul poate cauza tulburari grave, cum ar fi reactii alergice. Vaccinul sub forma de spray nazal (FluMist) contine virusi atenuati si nu cauzeaza simptome severe ale gripei. La copii FluMist poate provoca:

•  scurgeri nazale

•  weezing

•  cefalee

•  varsaturi

•  febra

•  dureri musculare

La adulti vaccinul poate contribui la aparitia de:

•  scurgeri nazale

•  cefalee

•  dureri in gat

•  tuse

Obiceiuri sanatoase

Desi vaccinul antigripal anual este cea mai eficienta cale de a preveni gripa, obiceiurile sanatoase, ca spalatul pe maini si acoperitul gurii cand se tuseste, va pot ajuta sa preveniti afectiunile respiratorii. Printre aceste obiceiuri sanatoase se numara:

•  evitati contactul apropiat cu persoanele bolnave de gripa

•  acoperiti-va nasul si gura cand tusiti sau stranutati.

•  spalati-va pe maini cat mai des posibil.

•  evitati sa va atingeti cu mana nasul, gura sau ochiii

•  dormiti bine

•  fiti activi

•  evitati stresul

•  beti multe lichide

•  adoptati o dieta sanatoasa
<figure class="left"><img src='http://bucurestifm.ro/wp-content/uploads/sites/2/2015/02/29285.jpg' /></figure>

Medicamente antivirale

Medicamentele antivirale trebuie prescrise de catre medic, si nu sunt eficiente impotriva altor afectiuni respiratorii, precum raceala etc.

Medicamente antivirale folosite pentru tratament

Pentru tratamentul gripei, administrarea de medicamente antivirale trebuie inceputa la maxim 2 zile dupa debutul bolii si continua 5 zile. Administrate astfel, ele imbunatatesc simptomele gripei si scurteaza perioada de boala cu 1-2 zile. De asemenea, scad contagiozitatea.

Medicamente antivirale folosite pentru preventie

Medicamentele antivirale pot preveni gripa daca sunt folosite de persoane sanatoase. Sunt in procent de 70-90% eficiente.

Cui i se recomanda medicamentele antivirale

In general, medicamente antivirale pot fi prescrise oricarei persoane peste varsta de 1 an care doreste sa previna sau sa trateze gripa. Persoanele predispuse la complicatii sunt cele care pot beneficia cel mai mult de efectele acestor medicamente. Medicamentele antivirale pot fi, de asemenea, benefice persoanelor imunodeprimate la care exista posibilitatea ca vaccinul antigripal sa nu aiba efect.
  
