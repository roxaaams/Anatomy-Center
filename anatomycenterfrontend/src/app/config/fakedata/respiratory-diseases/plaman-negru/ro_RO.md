
# Plamanul negru
Plamanul negru este denumirea populara a pneumoconiozei minerului de carbune sau antracozei, boala pulmonara care afecteaza muncitorii in varsta din industria mineritului de carbune.

Afectiunea este cauzata de inhalarea prafului de carbune pentru o perioada de mai multi ani. Denumirea sa populara provine de la faptul ca praful de carbune confera plamanilor un aspect intunecat in locul culorii rozacee normale.

Riscul aparitiei bolii este direct proportional cu cantitatea de praf inhalata de-a lungul anilor. In general, ea se instaleaza in jurul varstei de 50 ani.

In prezent, au fost aplicate noi tehnologii pentru a controla nivelul de praf din minele de carbune. Insa, in ciuda acestora, minerii sunt inca expusi riscului de a dezvolta boala. Totusi, riscul este mult mai redus decat in trecut, mai putin de 10% dintre mineri prezentand radiologic depozite de praf de carbune la nivelul plamanului. Deoarece particulele fine ale prafului de carbune pe care minerii le inhaleaza in interiorul minelor, nu pot fi distruse sau indepartate din plamani, ele se acumuleaza. Cu timpul, ele cauzeaza ingrosare si fibrozare, alterand functia plamanilor.
<figure class="left"><img src='http://farm1.static.flickr.com/232/466346031_fe3b710d90.jpg' /></figure>
Diagnostic

Diagnosticul se bazeaza pe istoricul personal de expunere la praful de carbune, dublat de o radiografie toracica care identifica petele caracteristice de la nivelul plamanilor ce apar atunci cand sunt prezente depozite de praf de carbune. Un test al functiei pulmonare poate veni in ajutorul diagnosticului.

Radiografia toracica poate detecta plamanul negru inainte ca acesta sa cauzeze simptome. Daca expunerea la praf este incetata in acel moment, evolutia bolii poate fi prevenita.

Tratament

Nu exista nici un tratament disponibil pentru afectiunea propriu-zisa, desi tratarea complicatiilor asociate, precum infectiile pulmonare si cordul pulmonar, este posibila.

Expunerea la praful de carbune trebuie incetata cat mai curand.

Pacientii cu forma simpla a bolii (depozite mici de praf de carbune in plamani care nu provoaca simptome semnificative) pot duce o viata normala.

Persoanele care dezvolta antracoza la o varsta tanara sau care prezinta fibroza masiva progresiva a plamanilor, au un risc crescut de moarte prematura.

  
