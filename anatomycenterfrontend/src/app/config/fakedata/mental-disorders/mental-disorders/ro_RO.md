
# Schizofrenia
Schizofrenia (Bleuler, 1911), sinonima cu Dementia praecox (Kraepelin, 1896) este o denumire a unui grup de boli mintale care se includ în categoria psihozelor endogene. Caracteristica este aparitia unor manifestari psihopatologice majore, cum sunt halucinatiile, deliruri, tulburari formale de gândire, tulburari afective, tulburari de comportament, dezorganizarea personalitatii. Pâna la data actuala nu au fost puse în evidenta cauze corporale decelabile. În sistemele de clasificare moderna se considera obligatorie pentru stabilirea diagnosticului o durata minima a manifestarilor morbide. Tablourile clinice de tip schizofrenic, care nu îndeplinesc si acest criteriu, sunt clasificate - pâna la proba timpului - drept boli schizofreniforme.

Schizofrenia este una din cele mai severe afectiuni psihiatrice, cu repercusiuni grave atât pentru bolnav, cât si pentru apartinatori, mai ales ca nu se poate prevedea niciodata care va fi evolutia bolii, în ciuda tratamentelor moderne care au modificat radical prognoza privind încadrarea sociala a bolnavilor.Dr. Eugen Bleuler (1857 - 1940), psihiatru elvetian - a definit schizofrenia ca boala mintala distincta

Istoric

O descriere a unui comportament de tip schizofren gasim deja în antichitate în scrierile lui Aretaeus din Cappadocia. În medicina moderna, diversele manifestari clinice ale acestei maladii au fost de mult cunoscute, fiind însa descrise sub diferite denumiri izolate unele de altele (Kahlbaum: catatonie ; Hecker: hebefrenie ; Westphal: paranoie acuta ). Este meritul psihiatrului german Emil Kraepelin de a fi reunit în 1896 simptomele caracteristice sub notiunea de "Dementia praecox" ("Dementa precoce"), dorind sa sublinieze prin aceasta evolutia nefavorabila a bolii pâna la modificarea grava a personalitatii, desi - în realitate - nu este vorba de o dementa în sensul strict psihopatologic al cuvântului. Eugen Bleuler în 1911 introduce denumirea de Schizofrenie ("scindare, disociere a mintii"), accentuând prin aceasta caracterul disociativ particular al tulburarilor psihopatologice. Kurt Schneider (1930) face diferenta între simptomele de prim ordin si cele secundare, permitând astfel un diagnostic operational. Conceptul de schizofrenie în sistemele moderne de clasificare ICD-10 (" I nternational C lassification of D iseases" a Organizatiei Mondiale a Sanatatii - WHO) si DSM-IV ( D iagnostic and S tatistical M anual of Mental Disorders, editia IV, 1994), bazate pe conceptele traditionale, contribuie la stabilirea unui consens international, referindu-se la cele mai moderne rezultate ale cercetarilor si la necesitatea operationalizarii diagnosticului si terapiei.

<figure class="left"><img src='http://www.estiri.ro/imagini/articole/articol_1417473288.jpg' /></figure>


Tratamentul multidimensional reuneste mijloacele medicamentoase, psiho- si socioterapeutice.

•  Tratamentul medicamentos reprezinta un relativ progres, de la introducerea lui în anii 1950(Jean Delay si P. Deniker, 1952). Primele medicamente folosite apartin clasei de antipsihotice Neuroleptice, preparate cu actiune în principal anti-dopaminergica. Medicamentele se administreaza atât în faza acuta, cât si in faza de remisie partiala sau totala sub forma de tablete sau de injectii "depozit" pentru prevenirea recidivelor. Efectele secundare nedorite trebuie cunoscute, pentru a putea fi evitate sau tinute sub control. În ultimii ani au aparut antipsihoticele de noua generatie sau antipsihotice "atipice", care au o serie de avantaje (efecte secundare mai reduse, influenteaza si simptomele negative). Totusi, si unele din acestea au uneori efecte secundare : pe termen lung pot cauza îngrasare, în unele cazuri chiar si pâna la 30 de kilograme, si în felul acesta cresc cu timpul riscul de diabet sau de atacuri de cord, scaderea libidoului, impotenta temporara . Rata de succes a acestor tratamente este situata la 30-40%. Unii sustin ca multi pacienti (cca 30-40%) reusesc sa treaca prin experienta bolii fara medicatie si redevin complet functionali si reintegrati.

•  Psihoterapia . În centrul mijloacelor folosite sta terapia suportiva a pacientului, dar si a membrilor de familie, pentru a se putea obtine o cooperare necesara în tot decursul tratamentului medicamentos.

•  Socioterapia : Masuri la locul de munca si în familie, terapie ocupationala, masuri reabilitative.

Terapia convulsiva electrica- TCE (Electrosoc: Cerletti si Bini, 1938) sau farmacologica (Socul cardiazolic: von Meduna 1934), precum si Coma hipoglicemica cu insulina (Sakel, 1933), introduse ampiric pe baza unor ipoteze fiziopatologice ulterior infirmate, dar având totusi o eficacitate certa, au cazut de la introducerea tratamentului medicamentos neuroleptic în desuetudine. Totusi, în cazul unor stari catatonice grave cu pericol vital (Catatonia pernicioasa), electrosocul reprezinta si în prezent terapia de electie.
<figure class="left"><img src='http://tb.ziareromania.ro/Schizofrenia--boala-care-iti-chinuie-gandurile----b-Ce-spune-medicul--b-/6bab112296a507d6e6/327/0/1/70/Schizofrenia--boala-care-iti-chinuie-gandurile----b-Ce-spune-medicul--b-.jpg' /></figure>

Epidemiologie

Frecventa psihozelor schizofrenice este 0,5 - 1 %, cu o rata a incidentei anuale de cca. 0,05 %. Probabilitatea ca o persoana sa aiba macar o data in viata un episod schizofrenic este în medie de cca. 1 % (Lifetime-risk). Mai mult de jumatate din îmbolnaviri se produc între pubertate si vârsta de 30 de ani. Sub termenul de schizofrenii tardive se grupeaza acele cazuri cu un debut dupa vârsta de 40 de ani.

Etiologie si patogenie

Schizofrenia nu are o singura cauza, aparitia ei se datoreaza interactiunii mai multor factori biologici, psihologici si culturali cu o vulnerabilitate genetica predispozanta.

•  Factori genetici : În familiile bolnavilor de schizofrenie exista o probabilitate mai mare de îmbolnavire decât la restul populatiei. În cazul gemenilor univitelini, rata concordantei este de 50 %. Studiile genetice au pus în evidenta pe cromosomul 22 o gena (WKL1), care pare sa fie în legatura cu aparitia unei schizofrenii catatone. Predispozitia genetica este interpretata în prezent ca poligenetica , în ciuda cercetarilor de genetica moleculara nu s-au putut evidentia alte localizari cromosomiale specifice.

•  Factori pre- si perinatali : O cauza a vulnerabilitatii ar putea fi reprezentata de o suferinta intrauterina a fatului sau a copilului nou nascut, care ar provoca o disfunctie minimala a creierului ( Minimal Brain Dysfunction ). Un rol ar putea fi jucat de infectiuni virale ale mamei sau ale nou-nascutului, o etiologie virala certa nu a putut fi totusi demonstrata.

•  Factori psiho-sociali : O serie de conditii psiho-sociale au fost încriminate drept factori declansatori ai schizofreniei, opiniile sunt însa controversate. Factorii psiho-sociali influenteaza mai degraba evolutia bolii si nu aparitia ei. În acelasi sens este interpretat rolul conflictelor, al suprasolicitarilor psihice sau al starilor de tensiune emotionala ( High-expressed-emotions ). Teoria psihanalitica presupune ca regresiunea la o treapta inferioara de dezvoltare ar constitui un mecanism dinamic important în aparitia psihozelor schizofrenice. Asa zisa "personalitate premorbida" ( personalitate schizoida ) nu pare a fi asociata cu dezvoltarea mai târziu a unei schizofrenii.

Tomografie cerebrala cu emisiune de pozitroni (PET): În timpul unui test de memorie se observa o reducere a activitatii metabolice în lobii frontali (rosu), concomitent cu cresterea anormala a activitatii dopaminice în corpii striati (verde)

•  Factori organici neuropatologici si biochimici : Studii neuropatologice si radiologice au putut evidentia - cel putin la o parte din bolnavi - anumite modificari structurale: marirea ventricolilor cerebrali, micsorarea masei creierului, mai ales în regiunile frontale. Studiile cu ajutorul tehnicilor moderne de medicina nucleara, SPECT ( Single-Photon-Emission-Computertomography ) sau PET ( Positron-Emission-Tomography ), asupra fluxului sangvin cerebral si metabolismului creierului au aratat în cazul bolnavilor de schizofrenie o reducere remarcabila a fluxului sangvin, a utilizarii oxigenului si a schimburilor metabolice în regiunile frontale ( Hipofrontalitate ). Importante sunt cercetarile biochimice. Astfel, în creierul bolnavilor schizofrenici exista o cantitate crescuta de Dopamina si un numar mai mare de receptori dopaminergici decât la normali. Asa se explica si actiunea favorabila a medicamentelor neuroleptice, care blocheaza receptorii dopaminici de tip D2. Si alti neuromodulatori din sistemul nervos central - glutamatul si serotonina - ar putea juca un rol în mecanismul de producere a psihozelor schizofrenice.

Manifestarile clinice

Psihozele schizofrenice se manifesta cu o simptomatologie bogata, variabila ca frecventa sau ca intensitate la diversi pacienti. În ultimul timp se pune accentul pe deosebirea între simptome pozitive ( plus-simptome ), cum sunt starile delirante sau halucinatiile si simptome negative ( minus-simptome ), ca reducerea reactiilor afective, apatie, asocialitate.

•  Starile delirante sunt foarte frecvente, nu apar totusi în toate stadiile bolii, au un caracter bizar, de neînteles, uneori magic sau mistic (idei de persecutie, de gelozie, teama de a fi otravit, idei hipochondrice etc.).

Desenul unui pacient schizofrenic aflat sub influenta halucinatiilor auditive imperative

Desenul unui pacient schizofrenic cu tulburari grave de gândire formala în stare confuzionala

•  Halucinatiile (perceptii false) sunt mai ales auditive, bolnavii aud voci, dialoguri, primesc ordine imperative. Halucinatiile pot aparea si în sfera olfactiva (mirosuri urâte) sau corporala (senzatii dureroase sau de modificare a unor organe). Halucinatiile vizuale sunt mult mai rare.

•  Alterari ale personalitatii : senzatia de influenta a personalitatii sau gândirii prin forte exterioare (de ex.: prin hipnoza, unde radio), depersonalizare, derealizare. Bolnavul traieste o viata dubla, în lumea reala si în lumea reprezentarilor delirante. Într-o forma extrema, bolnavul se încapsuleaza în el însusi si traieste numai într-o lume interioara fara contact cu mediul exterior (Autism).

•  Tulburari formale de gândire sunt caracteristice: argumentatia este lipsita de logica( Paralogism ), notiunile abstracte sunt concretizate ( Concretism ), elemente heterogene se identifica unele cu altele ( Contaminare a ideilor ), se construieste un vocabular propriu din cuvinte create de bolnav ( Neologisme ), gândirea pierde orice legatura, apar confuzii de idei, bolnavul "vorbeste alaturi" sau se blocheaza complet.

•  Tulburari afective . Bolnavul pierde contactul emotional cu alte persoane, devine obtuz, reactiile afective sunt neadecvate (bolnavul râde la auzirea unei vesti triste), uneori se constata o ambivalenta afectiva (expresia concomitenta a unor emotii contrare).

•  Tulburari psihomotorii . Tipica este starea de catatonie caracterizata prin negativism, imobilitate corporala, stereotipii gestuale sau verbale, automatisme, mutism. Toate aceste simptome ating un nivel dramatic în starea de stupor catatonic, în care bolnavul în stare constienta este total nemiscat, nu vorbeste, tonusul muscular este crescut cu o consistenta ceroasa ( flexibilitas cerea ), anumite pozitii ale corpului induse pasiv sunt pastrate ca atare ( Catalepsie ). Din aceasta stare se poate trece în raptus catatonic: bolnavul devine agitat, tipa, îsi sfâsie îmbracamintea, se strâmba, poate deveni agresiv.

•  Tulburari ale vointei si ale comportamentului social sunt foarte frecvente dar necaracteristice: lipsa de initiativa, de interese si de energie ( Abulie ), bolnavul îsi neglijeaza îngrijirea corporala, decade din punct de vedere social.

Forme clinice

Dupa grupul de simptome si asocierea lor, care apar pe primul plan, se deosebesc mai multe forme clinice:

•  Forma paranoid-halucinatorie , dominata de starile delirante si de halucinatii.

•  Forma catatonica , care poate culmina cu starea de "catatonie pernicioasa" : bolnavul imobil dezvolta febra înalta cu tulburari vegetative grave, care pot provoca moartea.

•  Forma hebefrenica. Pe primul plan sunt tulburarile afective si cele de gândire formala.

•  Forma reziduala apare în decursul evolutiei, uneori sub efectul tratamentului. Caracteristica este modificarea personalitatii cu reducerea initiativei, saracie afectiva, declin social. Urmatoarele tablouri ale pictorului Eugen Gabricevski ilustreaza diferite momente ale evolutiei bolii:



Tablou executat în timpul unei faze acute cu deformarea realitatii.

Tablou pictat în stare deliranta onirica în stil suprarealist.

În stare cronica reziduala, tablou monoton ce sugereaza preponderenta simptomelor negative

•  Schizophrenia simplex este o forma saraca în simptome pozitive cu tendinta spre forma reziduala.

Criterii de diagnostic al schizofreniei dupa DSM-IV

Manifestari obligatorii pentru permiterea diagnosticului de schizofrenie:

•  Delir cu caracter bizar

•  Halucinatii incongruente cu dispozitia afectiva, în special perceperea unui dialog de voci straine

•  Gândire confuza

•  Simptome catatone

•  Saracie afectiva, lipsa de initiativa, declin social

•  Înrautatirea adaptarii în societate

•  Manifestare continua a acestor simptome timp de cel putin 6 luni

•  Excluderea unei cauze organice evidente


 
