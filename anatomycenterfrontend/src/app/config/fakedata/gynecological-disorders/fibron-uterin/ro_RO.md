
# Fibron uterin
Fibromul uterin este o tumora benigna dezvoltata din tesutul fibromatos al uterului.

Se intalneste la femeile intre 30 si 45 de ani.

Numarul fibroamelor uterine este variabil. Uneori se intalneste un singur nodul fibromatos mic in uter, dar de cele mai multe ori, se dezvolta o multime de noduli.

Volumul fibromului uterin este variabil, mai frecvent mic, dar poate ajunge pana la marimea unui cap de adult si chiar mai mare. Se intalnesc rar fibroame care cantaresc 15-30 kg.

Fibromul poate fi localizat la nivelul corpului uterin, colului uterin, in care caz poate evolua spre vagin.

Semne si simptome

Printre manifestarile fibromului uterin se numara:

•  sangerarile (reprezinta simptomul cel mai frecvent)

•  leucoree

•  durerea este intalnita sub forma de senzatie de greutate in abdomenul inferior

•  disurie, urinari frecvente

•  constipatie cronica

•  edem al membrelor inferioare

•  staza sanguina in micul bazin

•  predispozitie la tromboflebite

•  pielonefrita ascendenta

•  nevralgii lombare

•  cresterea in volum a uterului cu deformarea cavitatii uterine

Evolutie

Evolutia fibromului uterin este lenta si adesea fara simptome. Din aceasta cauza de multe ori este descoperit numai cu ocazia unui examen ginecologic.
<figure class="left"><img src='http://www.romedic.ro/arata_img.php?img=272.jpg&w=307&h=600&cale=/uploadart/boliart' /></figure>

Tratament

Tratamentul consta in instituirea unui regim igieno-dietetic, prin care sa se evite congestia pelviana.

Local se vor aplica irigatii fierbinti vaginale, in hemoragii rebele la tratament si care sunt in cantitate moderata.

In cadrul tratamentului medicamentos se vor administra medicamente astringente, hemostatice si coagulante.

De asemenea, se poate apela la hormonoterapie, care consta din administrarea preparatelor antagoniste (ex. testosteron).

Tratamentul radiologic consta din radium- si roentgenterapie, care duc la oprirea hemoragiei si la regresiunea fibromului uterin.

Tratamentul chirurgical se va individualiza de la caz la caz. In aplicarea lui se va avea in vedere, pe cat posibil, pastrarea functionalitatii sferei genitale.

Prognostic

Fibromul uterin evolueaza uneori capricios, cu perioade de stagnare si crestere, iar dupa menopauza cu regresiune.

In general, prognosticul este bun, fiind vorba de o tumora care are un caracter benign.

Prognosticul poate deveni grav prin complicatii.

  
