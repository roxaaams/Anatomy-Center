
# Fascioloza
Fascioloza este o boala parazitara cauzata de infestarea cu parazitul Fasciola hepatica . Boala este frecventa in zonele cu pasuni umede, comuna pentru oi si bovine si rara pentru om. In Europa sunt cazuri in Franta si Marea Britanie prin consumul salatei Creson.

Omul se contamineaza cu acest parazit prin consum de salate crude.
<figure class="left"><img src='https://upload.wikimedia.org/wikipedia/commons/f/f0/Fasciola_hepatica_(Linnaeus,_1758)_2013_000.jpg' /></figure>

Contaminare

Parazitul fasciola hepatica se hraneste cu bila, mucus si sange.

In perioada de invazie fasciolele tinere strabat tesutul hepatic si produc leziuni de necroza si microabcese.

In perioada de localizare a parazitului in ductele biliare se produce descuamarea acestora, dilatarea lor chistica, depunerea de tesut conjunctival si atrofierea tesutului hepatic dintre canale. Aceste lucruri determina aparitia cirozei.

Din canaliculele biliare ouale ajung in intestin si sunt eliminate in mediu extern o data cu materiile fecale.

Pentru a-si continua evolutia ouale necesita prezenta mediului acvatic unde vor embriona in cateva zile daca gasesc conditii prielnice.

In urma embrionarii apare larva care se numeste miracidium, care paraseste oul. Ulterior aceasta va inota in cautarea gazdei potrivite care este un gasteropod de apa dulce din genul Limnea, in care larva isi va continua evolutia la nivelul camerei respiratorii, devenind sporochist.

Sporochistul se transforma in redie, migreaza in hepatopancreasul melcului, unde se transforma in cercar, apoi iese din melc cu un apendice cu care se deplaseaza. Dupa aceasta cercarul, cu ajutorul glandelor chistiogene care secret un invelis, se transforma in larva inchistata. Aceasta se va depune pe vegetatia ce se afla pe marginea apei.

Ajuns in tubul digestiv al gazdei definitive, un ierbivor, larva se dechisteaza, strabate peretele intestinal si ajunge in cavitatea peritoneala, iar prin capsula hepatica in ficat, iar apoi in ductele biliare. Aici larva devine adult si elimina oua care sunt eliminate o data cu materiile fecale dupa 3 luni de la infectare. Parazitii pot ajunge la ficat si pe cale sanguina.

Omul se infecteaza accidental in urma consumului de apa cu larve sau prin consumul unor salate salbatice de pe marginea apelor.

Semne si simptome

Simptomele depind de intensitatea infectiei, de stadiul bolii si de aparitia complicatiilor.

Perioada de invazie este caracterizata printr-o febra neregulata, dureri abdominale, marirea ficatului, tulburari digestive, astenie si manifestari alergice.

In faza de localizare biliara apare si icter prin obstructia mecanica realizata de fasciolele adulte.

Diagnostic

Diagnosticul se pune prin examenul coproparazitar care evidentiaza ouale in materiile fecale sau prin examenul unui aspirat peritoneal.


Tratament

Tratamentul consta in administrarea de praziquantel sau niclosamid.

 
