
# Boala Wilson

Boala Wilson este o afectiune ereditara care cauzeaza acumularea excesiva de cupru in organism. Este cunoscuta si sub denumirea de degenerare hepatolenticulara.

Cuprul joaca un rol important in dezvoltarea armonioasa a nervilor, oaselor, colagenului si melaninei. In mod normal, cuprul este absorbit din alimente, iar excesul este eliminat prin bila - substanta produsa in ficat si depozitata in vezica biliara.

Cand vezica biliara isi evacueaza continutul in duoden (prima portiune a intestinului subtire), cuprul continut in bila traverseaza intestinul alaturi de alimentele digerate. La persoanele sanatoase, cuprul este apoi evacuat din organism prin scaun.

In boala Wilson, cuprul nu trece in bila, ci se acumuleze in ficat. Pe masura ce nivelul de cupru din ficat creste, organul afectat incepe sa permita trecerea sa in circulatia sanguina. Cuprul este apoi depozitat in organism, in special la nivelul rinichilor, creierului si sistemului nervos, si ochilor.

Boala Wilson afecteaza aproximativ 1 din 30000-100000 persoane. In jur de 1 din 90 persoane este purtatoare a genei bolii Wilson.

Boala Wilson este fatala daca nu este descoperita si tratata la timp.
<figure class="left"><img src='http://www.eurowilson.org/rc/org/eurowilson/htm/Article/2009/htm-20090520-090453-189/src/htm_fullText/en/shema03_ENG.gif' /></figure>

Diagnostic

Diagnosticul bolii Wilson poate fi efectuat relativ usor prin diferite teste. Insa, deoarece boala Wilson este foarte rara iar simptomele sale principale sunt foarte asemanatoare cu cele ale hepatitei, cirozei alcoolice si altor boli cronice de ficat, diagnosticul este adesea este stabilit tarziu.

Diagnosticul se bazeaza pe o combinatie dintre simptomele prezente si teste. Testele utilizate pot fi efectuate la pacientii care prezinta sau nu simptome. Este foarte important ca boala sa fie descoperita cat mai rapid deoarece afectarea hepatica poate sa aibe loc si fara prezenta vreunui simptom.

O cale usoara de diagnostica boala Wilson este de a masura nivelul unei glicoproteine gasite in sange, numita ceruloplastina. Nivele scazute de ceruloplastina pot identifica boala la aproximativ 80% dintre pacienti. Aceasta metoda nu este eficienta la femeile care iau anticonceptionale, care sunt insarcinate sau la copiii mai mici de 6 luni.

Un alt test implica examinarea ochiului pentru a descoperi un inel caracteristic de cupru depozitat intr-o membrana a corneei (numit inel Kayser-Fleischer). Aceasta metoda este usor de efectuat si este foarte eficienta in descoperirea bolii la pacientii care prezinta simptome. Nu este la fel de eficienta la persoanele fara simptome (asimptomatice). Acest test nu este suficient pentru a confirma prezenta bolii, deoarece unii pacienti cu afectiuni hepatice pot prezenta aceleasi rezultate.

Un al treilea test de diagnostic al bolii Wilson implica masurarea nivelului de cupru din ficat. Consta in prelevarea unei monstre de tesut hepatic (biopsie). Este una dintre cele mai eficiente metode de a detecta boala, insa este mai dificil de realizat.

Alte teste ce pot fi folosite includ: masurarea cantitatii de cupru eliminata prin urina zilnic (in 24 ore), masurarea abilitatii ceruloplastinei de a se lega la o anumita forma de cupru (este scazuta in boala Wilson), teste ADN.

Testele genetice moleculare nu sunt foarte eficiente in diagnosticarea bolii Wilson din cauza numarului mare de mutatii genetice posibile.
<figure class="left"><img src='http://3.bp.blogspot.com/-d8kopOjYNXQ/VPowDyuIDoI/AAAAAAAAEGw/yRdopxQbx2o/s1600/graph_symptomes_ENG.gif' /></figure>

Scopul tratamentul bolii Wilson este de a indeparta cuprul in exces si de a preveni acumularea acestuia.

Odata incep tratamentul, boala isi opreste evolutia si multe semne si simptome se imbunatatesc. Insa, anumite probleme necesita mai mult timp pentru a se ameliora. Alte tulburari - in special lezarea ficatului si anumite simptome neurologice sau psihologice - nu sunt complet reversibile.

Terapia prin chelatie. Terapia prin chelatie reprezinta utilizarea substantelor chimice care se leaga si indeparteaza din organism metale si minerale.

Penicilamina. Penicilamina este primul medicament de chelatie a cuprului aprobat in tratamentul bolii Wilson. Actioneaza prin legarea la cupru si crearea unui complex hidrosolubil care este excretat prin urina.

Desi este un tratament eficient, penicilamina poate cauza efecte secundare grave, precum: probleme cutanate, supresia maduvei spinarii, inrautatirea simptomelor neurologice si defectelor congenitale. Penicilamina nu trebuie administrara persoanelor cu afectiuni renale sau celor alergice la penicilina.

Persoanele care urmeaza tratament cu penicilamina trebuie sa consume suplimente cu vitamina B6, deoarece medicamentul poate determina o deficienta severa a acestei vitamine.

Trientina. Un alt agent chelator este trientina care se leaga cu cuprul si ajuta la eliminarea sa din organism. Deoarece este mai putin toxica decat penicilamina multi medici o recomanda ca prima linie de tratament, in special la persoanele cu simptome neurologice sau hepatice.

Trientina se leaga de asemenea si de fier, iar administrarea suplimentelor bogate in acest mineral poate reduce eficacitatea medicamentului.

Acetatul de zinc. Actionand diferit fata de medicamentele chelatoare, zincul ajuta la prevenirea asorbtiei cuprului in stomac si intestinul subtire. Zincul prezinta putine efecte secundare, insa actioneaza mai lent decat penicilamina si trientina. Este de regula administrat ca tratament initial doar la femeile insarcinate, la persoanele fara simptome hepatice, sau la cele care nu pot tolera medicatia mai puternica.

Medicii pot modifica tratamentul persoanelor carora li se administreaza penicilamina si trientina cu azotat de zinc, odata ce simptomele s-au imbunatatit. Zincul poate fi de asemenea utilizat in combinatie cu penicilamina la pacientii cu simptome neurologice.

Persoanele cu boala Wilson trebuie sa urmeze tratamentul medicamentos toata viata. De asemenea, li se recomanda evitarea alimentelor bogate in cupru, precum: ficat, scoici, ciuperci, alune, ciocolata, fructe uscate, avogado, etc.

Transplantul de ficat. La bolnavii cu ciroza severa, hepatita fulminanta sau alte afectiuni hepatice grave, transplantul de ficat poate fi singura optiune de tratament.

  
