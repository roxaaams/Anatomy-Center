
# Apendicita

Apendicita reprezinta inflamatia apendicelui vermiform, prelungire a cecului in forma de "virgula" sau "vierme". Functia apendicelul in organism nu este cunoscuta, insa acesta se poate imbolnavi.

Apendicita este o urgenta medicala, care daca nu este tratata provoaca ruperea apendicelui (apendicita perforata) cauzand o infectie grava.

Apendicita este o urgenta medicala frecvent intalnita printre copii, adolescenti si adultii tineri. O persoana din 15 dezvolta apendicita in cursul vietii. Incidenta este mai crescuta la baieti cu varste cuprinse intre 10-14 ani, si la fetele de 15-19 ani. Boala afecteaza rar persoanle in varsta sau copii cu varsta mai mica de 2 ani.

Simptomul principal al apendicitei este durerea abdominala ce se intensifica progresiv. Deoarece diverse afectiuni pot cauza durere abdominala, diagnosticul apendicitei poate fi dificil de stabilit. Insa, descoperirea cat mai rapida a bolii este foarte importanta, deoarece intarzierile pot duce la perforarea sau ruperea apendicelui. Cand aceast lucru se intampla, apendicele isi varsa continutul infectat in abdomen, provocand o infectie grava a peritoneului, numita peritonita.

Alte afectiuni pot determina simptome similare, in special la femei. Acestea includ boala inflamatorie pelvina, ruptura foliculului ovarian, ruptura unui chis ovarian, sarcinile ectopice, si endometrioza. De asemenea, variate tulburari gastrice si inflamatia intestinala pot fi confundate cu apendicita.
<figure class="left"><img src='http://www.sfatulmedicului.ro/external/uploads/galerii_foto/175/Apendicita_ro.JPG' /></figure>

Tratamentul apendicitei acute consta in excizia chirurgicala a apendicelui (apendectomie). Din pricina severitatii infectiei ce poate fi cauzata prin ruperea apendicelui, pacientii cu apendicita sunt adesea operati inainte de confirmarea diagnosticului.


Tratamentul apendicitei consta in excizia chirurgicala (apendectomie) cat mai rapida a apendicelui.

Operatia poate fi efectuata in mod clasic, prin deschiderea chirurgicala a abdomenului, sau laparoscopic, cand se efectueaza doar o mica incizie in apropierea ombilicului.

Ambele interventii sunt la fel de eficiente in indepartarea apendicelui.

In cazurile in care se descopera ca apendicele s-a rupt, este posibil ca interventia laparoscopica sa fie inlocuita cu cea clasica pentru o eficienta mai mare.
<figure class="left"><img src='http://assets.protv.md/articles/files/thumbs/460x/20729.jpg' /></figure>
Prognostic

Apendicita este tratata de obicei cu succes prin operatia de apendectomie. Daca nu exista complicatii, pacientul se va recupera fara nici o problema.

In cazurile in care apendicele s-a rupt sau s-a dezvoltat o infectie grava, riscul de aparitie a complicatiilor este crescut, vindecarea realizandu-se mai lent. Riscul de perforatie este mai ridicat la varstnici si copii.

In absenta tratamentului, apendicita perforata cauzeaza decesul.

  
