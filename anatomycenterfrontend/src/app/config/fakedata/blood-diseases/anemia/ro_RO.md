
# Anemie

Anemia este o tulburare caracterizata prin nivele scazute de hematii (eritrocite) sau hemoglobina (componenta a eritrocitelor care leaga oxigenul).

Tesuturile necesita un aport constant de oxigen pentru a supravietui. Eritrocitele sunt celule sanguine produse de maduva osoasa hematogena, cu rol in transportul oxigenului la toate celulele organismului. Au o durata de viata de circa 120 zile, iar atunci cand sunt distruse, fierul continut in ele este readus la maduva osoasa, unde va fi folosit pentru crearea de noi hematii.

Anemia se dezvolta cand exista un deficit de fier (ex. din cauza unor hemoragii masive) sau cand dintr-un anumit motiv rata de producere a hematiilor scade sau creste ritmul lor de distructie.

Diagnostic: istoricul medical personal si familial poate sugera prezenta unui anumit tip de anemie.

Pentru a confirma diagnosticul se folosesc teste de sange care masoara procentul de hematii sau cantitatea de hemoglobina, si determina care forma de anemie este responsabila pentru simptomele pacientului. De asemenea, pot fi efectuate radiografii si examinari ale maduvei osoase, pentru a identifica sursa unei hemoragii.

<figure class="left"><img src='https://ghr.nlm.nih.gov/art/large/anemia.jpeg' /></figure>

Tratament

Anemia datorata unei diete deficitare poate fi tratata de regula acasa cu suplimente de fier, acid folic, vitamina C sau injectii cu vitamina B12 ce pot fi efectuate chiar de pacient.

Tratamentul chirurgical poate fi necesar in cazul unei anemii cauzate de o hemoragie masiva. Transfuziile de eritrocite pot fi folosite pentru a accelera productia acestora.

Interventii chirurgicale sau terapie medicamentoasa pot fi necesare pentru a controla scurgerile menstruale crescute, trata un ulcer hemoragic sau pentru a indeprata polipii intestinali.

Persoanele cu talasemie nu necesita de regula tratament. Insa, pacientii cu o forma severa a bolii pot avea nevoie de transfuzii sanguine periodice sau de un transplant de maduva osoasa.

Siclemia. Tratamentul pentru siclemie implica controale oftalmologice periodice, imunizari pentru pneumonie si alte boli infectioase, transfuzii sanguine, si tratament prompt al crizei de siclemie si infectiilor de orice tip.
Anemia pernicioasa. Bolnavii cu acest tip de anemie necesita administrarea pe tot parcursul vietii a injectiilor cu vitamina B12.

Anemia aplastica. Tratamentul anemiei aplastice poate implica transfuzii sangine si transplant de maduva osoasa pentru a inlocui celulele alterate cu celule sanatoase. Persoanele cu anemie aplastica sunt susceptibile la infectii.

Anemia din bolile cronice. Nu exista un tratament specific pentru anemia asociata unei boli cronice, insa tratarea afectiunii de fond poate ameliora simptomele. Acest tip de anemie devine arareori severa. Daca aceast lucru se intampla, se pot efectua transfuzii sanguine sau se prescriu hormoni ce stimuleaza productia de eritrocite.

Anemia hemolitica. Nu exista un tratament spicific pentru anemia hemolitica autoimuna la rece. In cazul, anemiei hemolitice autoimune la cald, aproximativ o treime din pacienti raspund bine la tratamentul cu doze mari de corticosteroizi administrati oral sau intravenos. Pe masura ce starea bolnavului se imbunatateste, dozele de medicament sunt reduse. In cazul pacientilor cu aceasta afectiune, care nu raspund la tratamentul medicamentos, trebuie indepartata chirurgical splina (splenectomie). Aceasta operatie controleaza anemia la aproximativ jumatate dintre persoanele la care se efectueaza. La bolnavii la care interventia nu a avut succes, se prescriu medicamente imunosupresoare.
