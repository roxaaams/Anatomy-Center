

# Siclemia

Siclemia este o forma de anemie ereditara cauzata de sinteza unui tip anormal de hemoglobina.

Hemoglobina este continuta in eritrocite (hematii, celule rosii sanguine) si confera acestora functia principala de transportor de oxigen. Ea este produsa in maduva osoasa rosie.

Eritrocitele normale au o forma de disc biconcav si o suprafata neteda. Ele contin in principal hemoglobina A si au o durata de viata de 120 zile.

La persoanele cu siclemie o parte din hematii contin un tip anormal de hemoglobina - hemoglobina S. Durata de viata a acestor celule se scurteaza la aproximativ 16 zile. De asemenea, ele capata o forma de secera, fapt ce le ingreuneaza inaintarea prin vasele sanguine.

Cand hematiile cu forma anormala blocheaza vasele mici de sange, fluxul sanguin catre zona interesata se reduce. Tesuturile care nu primesc un aport corespunzator de sange vor fi ulterior afectate. Acesta este cauza principala a complicatiilor asociate cu siclemia.

In prezent nu exista un tratament universal pentru siclemie.
<figure class="left"><img src='http://www.romedic.ro/uploadart/boli/1724.jpg'  /></figure>

Complicatii: siclemia poate determina variate complicatii, precum:

Atac cerebral. Poate sa apara atunci cand celulele cu forma de secera ingreuneaza aportul sanguin catre creier. Este una dintre cele mai grave complicatii ale siclemiei, si poate fi fatal. Semnele atacului cerebral includ convulsii, slabiciunea sau amorteala membrelor, dificultati spontane in vorbire, si pierderea cunostintei.

Hipertensiune pulmonara. Aproximativ o treime dintre pacientii cu siclemie vor dezvolta o tensiune arteriala crescuta la nivelul plamanilor. Simptomele comune ale acestei stari sunt scurtarea respiratiei si respiratia dificila. Hipertensiunea pulmonare poate conduce la insuficienta cardiaca.
Leziuni organice. Hematiile deformate pot bloca fluxul sanguin, lipsind un organ de aportul corespunzator de sange si oxigen. In plus, in siclemie sangele este mai sarac in oxigen. Astfel, pot fi lezati nervi si diverse organe, precum rinichi, inima, splina.
<figure class="left"><img src='http://www.romedic.ro/uploadart/boli/3047.jpg' /></figure>

Orbire. Reducerea circulatiei sanguine de la nivelul vaselor mici ale globilor oculari (din cauza obturarii acestora de catre eritrocitele deformate), determina afectarea retinei. Cu timpul, aceasta poate provoca pierderea completa a vederii.

Ulcere cutanate. Siclemia poate cauza aparitia ulcerelor la nivelul tegumentului membrelor inferioare.

Calculi biliari. Prin descompunerea hematiilor se elibereaza o substanta numita bilirubina. Bilirubina este responsabila pentru ingalbenirea pielii (aparitia icterului), iar un nivel crescut poate favoriza formarea de calculi biliari.

Priapism. Barbatii cu siclemie pot prezenta erectii dureroase, stare numita priapism. Celulele rosii pot obtura vasele mici de sange de la nivelul penisului, lezand organul si provocand ulterior impotenta.

Infectia cu parvovirus. Este o infectie frecventa in copilarie. Virusul cauzeaza in mod normal o bola usoara, asociata cu febra, roseata in obraji si eruptii cutanate. In cazul pacientilor cu siclemie, infectia poate afecta maduva osoasa, care nu mai produce temporar celule sanguine. Aceasta determina o anemie severa care necesita tratament prin transfuzii de sange, pana la vindecarea infectiei.

Complicatii ale transfuziilor sanguine. Transfuziile sanguine repetate pot duce la un exces de fier in organism, care va fi depozitat in tesuturi si organe. Acumularea fierului determina ulterior leziuni organice, afectand inima, ficatul, si alte organe.

Complicatii in cursul sarcinii. Siclemia mareste riscul de crestere a tensiune arteria in sarcina si de nastere prematura.

Tratament

Transplantul de maduva osoasa reprezinta singura sansa de vindecare pentru bolnavii de siclemie. Insa, gasirea unui donator este dificila, iar procedura este asociata cu riscuri semnificative, inclusiv decesul. Scopul tratamentului este de a evita aparitia crizelor, de a reduce simptomelor si de a preveni complicatiile. Pacientii cu siclemie trebuie sa efectueze vizite regulate la medic pentru a verifica nivelul de hematii si starea de sanatate. Tratamentul poate consta in administrarea de medicamente pentru a reduce durerile si a preveni complicatiile, transfuzii de sange, administrare de oxigen, precum si transplant de maduva osoasa.

Tratamentul medicamentos

Antibiotice. In general, administrarea de antibiotice (penicilina) la copiii cu siclemie incepe in jurul varstei de 2 luni, si continua pana la varsta de 5 ani. Penicilina ajuta la prevenirea infectiilor, precum pneumonia, care pot fi fatale unui nou-nascut sau copil cu siclemie. De asemenea, antibioticele pot fi folosite pentru a combate infectiile deja instalate.

Antialgice. Pentru a calma durerea din cursul unei crize, medicul poate recomanda administrarea de antialgice disponibile cu sau fara prescriptie medicala. Medicamente antialgice slabe sunt paracetamolul sau ibuprofenul. Cele cu potenta moderata includ codeina sau dihidrocodeina. In unele cazuri (cand durere este severa) trebuie administrate antialgice puternice, precum morfina care se administreaza in spital.

Hidroxiuree (Hydrea). Este un medicament disponibil cu prescritie medicala, folosit de regula in tratamentul cancerului. Administrat zilnic, scade frecventa crizelor dureroase si poate reduce nevoia de transfuzii sanguine. Poate avea efecte secundare semnificative (ex. tumori, leucemie).

Transfuziile sanguine

Prin transfuziile de sange creste nivelul de hematii din circulatia sanguina, ajutand la reducerea anemiei. De asemenea, transfuziile pot reduce frecventa episoadelor dureroase, riscul de atac cerebral si alte complicatii. Deoarece hematiile contin fier si nu exista o cale naturala prin care organismul sa il poata elimina, pacientii care primesc transfuzii sanguine repetate pot acumula fier in exces in corp. Nivelul de fier trebuie readus la normal, intrucat excesul poate afecta inima, ficatul, si alte organe. In general se administreaza medicamente chelatoare.

Administrarea de oxigen

Administrarea de suplimente de oxigen ajuta la o oxigenare mai buna a sangelui si imbunatateste respiratia. Poate fi o metoda de tratament utila in cursul crizelor.

Transplantul de maduva osoasa

Prin aceasta interventie se inlocuieste maduva osoasa afectata de siclemie cu maduva normala obtinuta de la un donator sanatos. Poate vindeca boala, insa riscurile procedurii sunt considerabile, iar gasirea unui donator este dificila. In prezent, transplantul este recomandat doar pacientilor care prezinta simptome si complicatii grave. Pentru efectuarea transplantului este necesara o perioada prelungita de internare in spital. Dupa efectuarea procedurii, se vor administra medicamente care previn rejectia maduvei donate.

Tratamentul complicatiilor

Majoritatea complicatiilor se trateaza pe masura ce apar. Tratamentele pot include administrare de antibiotice si de analgezice, suplimente vitaminice (ex. acid folic, vitamina D), hidratare crescuta, transfuzii sanguine, si interventii chirurgicale (ex. pentru indepartarea splinei lezate sau corectarea vederii).
<figure class="left"><img src='http://sanatate.bzi.ro/public/upload/photos/319/antibiotice.jpg' /></figure>
