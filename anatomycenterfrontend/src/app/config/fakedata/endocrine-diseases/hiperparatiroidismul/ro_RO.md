
# Hiperparatiroidismul
Hiperparatiroidismul este o afectiune la baza careia sta cresterea functiei glandelor paratiroide (hiperproductia de parathormon). Se caracterizeaza prin afectarea oaselor, rinichilor si tubului digestiv.

Femeile sunt afectate mai frecvent decat barbatii. La copii hiperparatiroidimul se intalneste foarte rar.

Cauzele aparitiei afectiunii sunt adenomul sau hiperplazia glandelor paratiroide. Cel mai frecvent apare un singur adenom si, doar in 10-20% din cazuri se intalnesc 2-3 adenoame.
<figure class="left"><img src='http://4.bp.blogspot.com/-ms0GKsa4p0A/UjQDvradwXI/AAAAAAAAAbM/sfALPWavBw0/s1600/10275.jpg' /></figure>
Diagnostic

Diagnosticul hipeparatiroidismului se bazeaza atat pe simptome, precum dureri osoase, slabiciune generala, prezenta mersului leganat, caderea dintilor, colica renala, ulcere stomacale si duodenale, pancreatita, fracturi osoase etc., cat si pe baza investigatiilor paraclinice.

Examenele paraclinice includ: investigatiile de laborator (hipercalciemie, hipofosfatemie, hipercalciurie), investigatii radiologice (osteoporoza, chisturi, resorbtie osoasa subperiostala a falangelor, nefrocalcinoza).

Diagnosticul final, in situatiile mai complicate, se pune in urma angiografiei selective si determinarea nivelului de PTH din sange.

Alte teste pot include: tomografia computerizata cantitativa, scintigrafie osoasa, ecografie, esofagografie, tomografie axiala computerizata, rezonanta magnetica nucleara, arteriografie selectiva, venografie selectiva.


Metoda de baza a tratamentului hiperparatiroidismului este cea chirurgicala. Se face prioritar in caz de hipercalciurie, clearance creatinina scazut, hipertensiune arteriala, varsta peste 50 ani.

In cazul adenomului paratiroidian se efectueaza extirparea glandei afectate, cu examen clinic extemporaneu, si verificarea intraoperatorie a glandelor restante.

In cazul hiperplaziei paratiroidiene se efectueaza paraidectomie totala sau subtotala.

Postoperator se administreaza medicamente analgezice.

Tratamentul medicamentos se aplica preoperator, in cazuri inoperabile, criza paratiroidiana sau hipercalcemie tumorala.

Ca masuri generale se recomanda activitate fizica crescuta, consum crescut de lichide, alimentatie restrictiva pentru calciu.

 
