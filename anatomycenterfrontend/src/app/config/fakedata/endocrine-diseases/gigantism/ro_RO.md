
# Gigantism
Gigantismul este o afectiune caracterizata prin crestere staturala accelerata, ce apare la adolescenti. Inaltimea depaseste limita superioara a normei corespunzatoare varstei si sexului.

Patologic, se considera inaltimea mai mare de 2 m la barbati si de 1,9 m la femei.

Se intalneste cu precadere la baieti, in perioada de prepubertate si pubertate.

Cauza principala a gigantismului este adenomul acidofil al hipofizei, ce secreta in exces somatotropina (STH).

Printre alte cauze se numara infectiile, traumele, hemoragiile, ce duc la hiperplazia celulelor acidofile si, mai rar, cromofile.
<figure class="left"><img src='http://www.yourhormones.info/repository/55.jpg' /></figure>

Tratament

Pentru tratamentul adenomului hipofizar se recomanda efectuarea interventiei chirurgicala, urmata de radioterapie. Medicamentos, se administraza agonisti de somatostatina.


Patogeneza

Productia in exces de somatotropina provoaca cresterea epifizara intensa a oaselor.

Deoarece in perioada adolescentei osificarea cartilajului epifizar nu este completa are loc cresterea excesiva a oaselor in lungime.

Influenta stimulatoare a STH se raspandeste si la tesuturile moi si, de asemenea, la organele interne (splanhnomegalie).

Semne si simptome

Afectiunea debuteaza atat in perioada de prepubertate, cat si in perioada de maturitate sexuala. Se observa o crestere proportionala rapida.

Datorita osificarii tarzii a cartilajului epifizar, cresterea staturala continua mai mult decat la persoanele sanatoase.

Cu timpul (ani), apar simptome ale disproportionarii scheletului (extremitati lungi, trunchi scurt, ? micsorarea capului). Pot sa apara trasaturi acromegaloide. Frecvent, forta musculara este redusa.

De multe ori, se observa semne ale hipogonadismului, mai rar - hipofunctia altor glande endocrine (tiroida, suprarenale).

In cazul unei tumori, suficient de mari, la nivelul hipofizei ce creste progresiv, sunt posibile simptome de comprimare a chiasmei optice, cresterea presiunii intracraniene, cefalee, fenomene de staza la nivelul fundului de ochi.

Psihic, pacientii sunt astenici, imaturi, melancolici, au complexe de inferioritate. De asemenea, pot fi depresivi.

Evolutie

Evolutia afectiunii se determina dupa caracterul procesului de la nivelul regiunii hipotalamo-hipofizare. Prezenta tumorii crescande poate duce la dezvoltarea fenomenelor cerebrale, panhipopituitarism (casexiei hipofizare).

Adenomul benign, lent progresiv, ce provoaca dezvoltarea gigantismului, poate sa nu fie insotit de alte simptome mai multi ani.

Durata de viata depinde de caracterul tumorii.

 
