
# Gusa endemica
Gusa endemica reprezinta o afectiune raspandita, caracterizata prin marirea glandei tiroide. Se intalneste la 5-10% din populatia unei anumite regiuni, endemice gusei, unde exista o insuficienta de iod in apa, sol, produse alimentare.

Gusa endemica este larg raspandita in toate tarile lumii, si se intalneste mai frecvent la femei.

Cauze

Cauza principala a afectiunii este insufiecienta de iod din sol, apa si produsele alimentare. Daca necesarul zilnic de iod din organism este de 150-200 micrograme, in zonele endemice gusei, in organism ajung sub 50 micrograme iod/zi.

De asemenea, exista si alti factori ce cauzeaza aparitia gusei endemice: alimentatia neechilibrata, in special cu deficit de proteine si vitamine, conditiile nesanitare, infectiile, intoxicatiile.

Apa de baut poluata contine substante toxiinfectioase, uree, care reprezinta un factor de baza al formarii unor substante strumigene (substante ce determina aparitia gusei), precum tiouree, tiouracil, urocrom.

Un rol important in dezvoltarea gusei endemice are insuficienta in organism a bromului, zincului, cobaltului, cuprului, si, de asemenea, excesul sau deficitul de microelemente (calciul, fluor, mangan, crom).

Substante strumigene se gasesc de asemenea in unele alimente: napi, gulii, fasole, morcovi, ridichi, spanac, mango, etc.

O cauza a aparitiei gusei poate fi si cea ereditara. S-a constatat o incidenta crescuta a gusei la descendentii persoanelor ce sufera de gusa endemica.

Semne si simptome

Tabloul clinic este alcatuit din simptome locale si generale, ce apar o data cu gradul de marire a glandei tiroide si a activitatii ei functionale.

Pacientii se plang de slabiciune generala, oboseala crescuta, durere de cap, senzatii neplacute la nivelul inimii si fenomene dispeptice.

Odata cu marirea gusii si comprimarea organelor afectate apar simptome precum senzatie de presiune in regiunea gatului (mai accentuate in pozitie culcata), dureri de cap pulsatile, disfagie.

In afara de dispunerea obisnuita a gusii pe fata anterioara a gatului, ea mai poate fi localizata atipic: retrosternal, inelar (in jurul traheei), sublingual, lingual.

Metodele de investigare au aratat ca nivelul de hormoni tiroidieni este scazut la persoanele cu gusa endemica.

Pot apare simptome ale hipotiroidismului. Manifestarea extrema a gusei hipotiroide o reprezinta cretinismul endemic, cu afectarea intelectului, cresterea incetinita, dislalie si surdomutitate.

Complicatii

Complicatiile gusii sunt reprezentate de comprimarea nervilor si vaselor locale. Mecanismul de ingreunare a circulatiei poate duce la hiperfunctia si dilatarea jumatatii drepte a inimii.

Local, sunt posibile hemoragii in parenchimul galndei tiroide, inflamatie (strumita) si malignizarea glandei.
<figure class="left"><img src='http://www.infomedik.ro/images/articole/gusa1.jpg' /></figure>

Diagnostic

Diagnosticul se bazeaza pe examenul fizic si pe efectuarea investigatiilor paraclinice:

•  radioiodocaptarea (RIC) demonstreaza ca tiroida este avida de iod

•  scintigrama tiroidiana determina hipertrofia tiroidiana

•  ecografia tiroidiana

•  teste serologice - determina ioduria/24 ore


Tratamentul gusii endemice implica:

•  tratamentul cu iod; scade doar gusele recente si difuze

•  tratamentul hormonal tiroidian (lovotiroxina); inhiba doar gusele TSH dependente

•  tratamentul chirurgical; se efectueaza in cazul gusilor "vechi", polinodulare, remaniate morfofunctional, cu complicatii mecanice

•  tratamentul cu radioiod (hipertiroidizari)

•  tratamentul cu antitiroidiene de sinteza - in gusele hipertiroidizate, preoperator

  
