
# Pericardita

Pericardul este membrana care inveleste inima si baza vaselor mari care pleaca de la inima. El este alcatuit din 2 foite: una fibroasa, care formeaza pericardul fibros, si alta seroasa, care formeaza pericardul seros. Intre aceste foite se gaseste in mod normal o cantitate de lichid (15-40 ml) care diminua frecarea dintre ele in cursul miscarilor inimii. Pericardul are roluri foarte importante, precum rol de fixare a cordului, de aparare fata de traumatisme si infectii, de distributie a fortei hidrostatice pe inima, de prevenire a dilatatiei acute etc.

Pericardita reprezinta inflamatia pericardului. Ea poate fi asociata si cu cresterea cantitatii de lichid gasit intre foitele acestuia.

Este o tulburare relativ comuna, ce afecteaza aproximativ 1 din 1000 persoane, intalnindu-se mai ales la cele cu varsta cuprinsa intre 20-50 ani.

Diagnostic

In cadrul evaluarii initiale, medicul va cere informatii cu privire la istoricul medical si va evalua semnele si simptomele prezente. De asemenea, el va efectua un control fizic amanuntit si va asculta cu ajutorul stetoscopului sunetele cardiace. Stetoscopul este plasat pe piept, iar medicul cauta prezenta sunetelor caracteristice pericarditei, sunete produse prin frecarea celor 2 foite ale pericardului.

Alte teste folosite in diagnosticul pericarditei includ:

Electrocardiograma (EKG). In cadrul acestui test se plaseaza electrozi pe piele (in special la nivelul toracelui), pentru a obtine imagini grafice ale impulsurilor electrice generate de inima. Cu ajutorul EKG-ului se poate face diferenta intre pericardita si atacul de cord.

Ecocardiograma. Acesta investigatie foloseste unde sonore de frecventa inalta pentru a obtine o imagine a inimii si a structurilor sale, inclusiv a fluidului acumulat in pericard. Imaginea este prezentata pe un monitor.

Radiografie toracica. Cu ajutorul radiografiei toracice medicul poate examina marimea si forma inimii. Radiografia poate evidentia o inima marita daca s-a acumulat fluid in exces in pericard.

Computer tomografia (CT). Tehnica radiologica cu ajutorul careia se obtin imagini mai detaliate ale inimii si pericardului. De asemenea, este utila in diferentierea diferitelor cauze ale durerii toracice acute, precum embolia pulmonara sau disectia de aorta.

Rezonanta magnetica nucleara (RMN). Aceasta tehnica foloseste unde radio si campuri magnetice pentru a obtine imagini ale inimii pe sectiune transversala, care pot identifica modificarile de la nivelul pericardului.

Cateterizare cardiaca. Consta in introducerea unui cateter, de obicei la nivelul venei femurale, care este ghidat spre inima si in interiorul acesteia. Este utilizata pentru a examina camerele si valvele inimii.

Pericardiocenteza. Investigatie folosita pentru a determina prezenta virusilor, bacteriilor, fungilor, cancerului si tuberculozei. In cadrul pericardiocentezei bolnavul se aseaza culcat, ridicat la 60 de grade si este sedat daca devine agitat. Dupa aplicarea unui anestezic local, se va introduce un ac la nivelul pericardului. Lichidul in exces este aspirat cu seringa.

Teste de sange. Aceste teste pot identifica prezenta unei infectii bacteriene sau a unui alt tip de infectie.
<figure class="left"><img src='http://www.mymed.ro/img/pcc.gif' /></figure>

Tratament

Pericardita de origine virala se vindeca de regula intr-o perioada cuprinsa intre 2 saptamani si 2-3 luni. Tratamentul vizeaza reducerea manifestarilor si poate include administrarea de medicamente care reduc inflamatia, precum antiinflamatoare nesteroidiene (ex. ibuprogen, aspirina) si corticosteroizi (in special utili daca pericardita a fost cauzata de un atac de cord sau de lupus eritematos sistemic). De asemenea, se pot administra si antialgice (ex. acetaminofen).

Daca boala recidiveaza, poate fi necesara indepartarea chirurgicala partiala sau totala a pericardului (pericardiectomie). In cazul pericarditei constrictive, pericardiectomia este efectuata pentru a indeparta portiunile fibroase sau calcifiate ale pericardului, care interfera cu functionarea inimii.

In cazul in care este prezenta tamponada cardiaca, se indica drenajul excesului de fluid din pericard (pericardiocenteza). Pericardiocenteza este folosita atat ca test de diagnostic cat si ca metoda de tratament.

Pentru majoritatea pacientilor, ca tratament, sunt suficiente odihna si medicamentele antiinflamatorii si antialgice. De asemenea pot fi folosite comprese calde pentru a reduce durerea. In unele cazuri este indicata si administrarea de diuretice.
<figure class="left"><img src='http://www.saptamanamedicala.ro/images/articole/SM%20140/cardioa-z2.JPG' /></figure>

  
