
# Disectia de aorta
Aorta este cel mai mare vas sanguin ce transporta sange bogat in oxigen de la inima la tesuturi. Peretele sau este format din trei straturi:

•  tunica interna - strat subtire alcatuit din endoteliu

•  tunica medie - formata din tesut conjunctiv in care se gasesc multe fibre elastice si din fibre musculare netede; acest strat confera elasticitate arterei

•  tunica externa - compusa din tesut conjunctiv in care predomina fibrele de colagen si elastice; acest strat da rezistenta arterei

Atunci cand se dezvolta un defect in tunica interna a peretelui aortic, presiunea exercitata de sangele circulant poate provoca ruperea tunicii.

Disectia de aorta este o tulburare rara, dar potential fatala, care apare atunci cand sangele patrunde prin leziunea creata in tunica interna, si se insera intre aceasta si tunica medie (musculara). Se creaza astfel doua canale: unul adevarat prin care sangele curge in conditii normale si unul fals, produs prin disectia peretelui arterial.

Lungimea canalului fals creste cu timpul si poate provoca inchiderea comunicarilor aortei cu o parte din ramificatiile sale. Aceasta poate duce la atac de cord, atac cerebral, durere abdominala, si afectarea nervilor. De asemenea, exista un risc important de hemoragie interna, prin scurgerea sangeui pe la nivelul disectiei in pericard sau torace.
<figure class="left"><img src='https://www.sanador.ro/wp-content/uploads/2015/01/1.jpg' /></figure>

Diagnostic

Diagnosticul este sugerat de caracteristicile durerii ce apare in disectia aortica. Ea se instaleaza brusc si este adesea descrisa de pacient ca o senzatie intensa de "sfasiere, rupere sau injunghiere". Prin aceste aspecte, ea se diferentiaza de durerea prezenta in atacul de cord.

Diagnosticul disectiei de aorta este confirmat prin radiografii si ecografie toracica, care vor evidentia marirea aortei. De asemenea, se pot folosi teste precum angiografia, computer tomografia (CT) sau rezonanta magnetica nucleara (RMN) pentru a obtine o imagine mai precisa a disectiei aortice.


Tratament

Deoarece reprezinta un mare pericol pentru pacient, disectia aortica trebuie tratata cat mai rapid.

Tratamentul medicamentos, care consta in administrarea de medicamente ce reduc tensiunea arteriala si ritmul cardiac, poate fi suficient atunci cand dimensiunea disectiei este mica.

In restul cazurilor se apeleaza la tratamentul chirugical. In cursul operatiei se indeparteaza portiunile de aorta afectate, iar vasul de sange este refacut prin grefe din material sintetic.
<figure class="left" ><img src='http://www.bendo.ro/wp-content/uploads/2012/03/insuficienta-aortica.jpg' /></figure>
 
