

# Acrocianoza
Acrocianoza este o tulburare caracterizata prin reducerea aportului de sange (si deci de oxigen) de la nivelul mainilor si picioarelor, care capata o coloratie albastruie. Este cauzata de constrictia sau spasmul vaselor mici de sange.

Cauze: sistemul nervos simpatic cauzeaza constrictia sau spasmul vaselor sanguine periferice care aprovizioneaza cu sange extremitatile.

Spasmele reprezinta contractii ale musculaturii din peretele vaselor de sange, care reduc diametrul intern al vaselor diminuand astfel fluxul sanguin in zonele interesate. Ele se produc constant, cauzand scaderea pe termen lung a aportului sanguin la maini si picioare. Insa, o cantitate de sange suficienta pentru a mentine vitalitatea tesuturilor reuseste sa treaca prin vasele ingustate.

Sunt afectate in principal vasele de sange localizate in apropierea suprafetei tegumentului.
<figure class="left" ><img src='http://www.sfatulmedicului.ro/external/uploads/galerii_foto/468/Livedo_reticularis_8.jpg' /></figure>

Semne si simptome: acrocianoza este o afectiune nedureroasa ce afecteaza extremitatile corpului. Este posibil ca mainile sa fie in principal atinse. Zonele interesate capata o coloratie albastruie, si devin reci si transpirate. Ocazional, pot fi si umflate. Stresul emotional si temperaturile reduse inrautatesc simptomele, iar caldura le calmeaza.Boala este intalnita in special la femei iar principalul efect negativ este reprezentat de aspectul inestetic.

Diagnosticul se bazeaza pe evaluarea manifestarilor clinice prezente, precum persistenta coloratiei albastre si transpiratiei mainilor si/sau picioarelor si absenta durerii. Racirea mainilor intensifica coloratia, in schimb incalzirea lor o reduce. In acrocianoza, pulsul este normal, fapt ce exclude posibilitatea existentei unei boli obstructive (ex. boala Raynaud).

Tratament

Acrocianoza nu necesita un tratament special. Medicamentele care reduc absorbtia calciului (blocante ale canalelor de calciu) si antagonistele alfa-1 calmeaza simptomele la majoritatea pacientilor.

Medicamentele care produc dilatarea vaselor de sange sunt eficiente doar in unele cazuri.

Daca transpiratiile de la nivelul zonelor afectate sunt crescute, necesita tratament.

Rar, sunt efectuate interventiile chirurgicale care constau in sectionarea nervilor simpatici cauzatori.

Pacientilor li se recomanda evitarea temperaturilor scazute (ex. purtarea manusilor).
<figure class="left" >< img src='http://img.kudika.ro/images/article_pictures/front/35220_lucid_240.jpg' /></figure>

Prognostic

Acrocianoza este o afectiune benigna si persistenta. Principalul efect negativ il reprezinta aspectul inestetic. Chiar daca nu este tratata, boala nu se inrautateste.

          
